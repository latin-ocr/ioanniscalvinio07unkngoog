553

et tanquam κειμήλιον suum asservare, vitamque
nostram veluti in fasciculo compactam, loco tuto
tauquam in arca sua recondere velit, ne praedae et
rapinis hostium semper pateat, sed velut in tuto
collocata sit secura. Neque vero tamen ista de
omnibus in genere dicantur, quandoquidem haec
sententia pendet ab iis quae paulo ante audivimus,
nempe Davidis animam, cui Deus tam multa pro-
miserat, ab eodem velut in viventium fasciculo
contineri. Quamobrem in simplicitate ambulare
coram Deo discamus, et ipsius clientelae nos eom·
mittere, certo persuasi nos eiusdem beneficii parti-
cipes fore, vitamque nostram ab ipso iu fasciculo
viventium repositum iri. Porro si Deus tantam
euram gerit suorum, vitae caducae et instar flosculi
decidentis, quid de animarum aeterna salute statuen-
dum arbitramur? Nae si Deus fragilem et caducam
istam vitam curare et tueri dignatur. certum est
animarum nostrarum vitam, longe ipsi commenda-
tiorem esse: et quo est illa fragili longe excellen-
tior, etiam esse longe magis pretiosam. Quamobrem
ne dubitemus quin confugientes sub ipsius alarum
praesidium protegat, adeo ut, lieet multis expositi
periculis, tamen tutissimo loco sint, et velut in
portu, quod illorum curam et defensionem Deus
suscipiat. Quam doctrinam quo melius comprehen-
damus, agite comparationem inter ista contraria
instituamus. Vita hominis secundum externam
faciem, obsecro. qualis est? Nonne fumus est, aut
halitus, qui facile iu auras abit? Nonne inconstans
est et fragilis, ut nihil incertius esse posse videa-
tur? Imo et nostrarum animarum vita fragillima
est mille perieulis obnoxia, diabolo et pravis illis
spiritibus mille modis ipsi insidiantibus et exitium
molientibus. Quamobrem si vitam humanam, tam
animae quam corporis, inspicias, et ex rerum exter-
narum aspectu iudices de homiuum statu, derelicti
a. Deo videbimur, et ne momentum quidem tem·
poris habere tutum, sed perpetuo incerti fluctuare,
et pro vita quam unius horae spatium ducimus
mille mortis circumdari periculis, adeoque omnium
esse infelicissimi, ut nullum diem agamus quin
vita nostra centies millies periclitetur: statuendum
est nes quidem animae nostrae et corporis respectu
nihil esse, et fragiles, infirmos et caducos esse. ac
proinde momento dilabi et effluere, denique vaporem
esse qui statim in auras abeat. Sic vicissim ad
Deum assurgendum est, qui vitam nostram in manu
habet, et tanquam depositum custodit, ut Petrus
docet priore epistola sua, et proinde adversus quae-
que pericula protegit et defendit. Sic animae sunt
firmissimae et ‚securissimae apud Deum. Digna
itaque est vox illa, apud Deum, diligenti considera-
tione, qua monemur rebus hominum opinione de·
ploratis Deum tamen adferre remedium, et salutem
ubi sola desperatio relicta videbatur. Quamobrem

IN 1. LIB. SAMUEL. OAP. XXV.

554

discamus in Dei manus nos ipsos et nostra omnia
reponere, ut vere et sine simulatione cum Davide
dicere possimus, Domine, vitam meam in manus
tuas commendo. Caeterum quum dicitur Dens
custoditurus animam aut vitam Davidis adversus
hominem illam persequentem, eo docemur homini·
bus nobis minas intentantibus, et variis modis per-
sequentibus, et coniuratis ecclesiae hostibus dentes
et gulam ad nos laniandos apparantibus, ad Deum
confugero ad ipsum votis ardentibus, quandoquidem
tunc opportunum est tempus. quo se Deus defen-
sorem tutatoremque nostrum, si unquam alias est
re ipsa patefacturus. Quare insurgentibus adver-
sus nos mortalibus, et nos angue et caue peius
odio habentibus, testaque lutoque persequentibus,
ne unquam animum despondeamus, sed ad Deum
confugiamus, qui tam bene in fasciculum animas
nostras compositurus est, et arcano loco repositurus,
ut nullus eas ex manibus ipsius eripere possit: sed
quamvis hostes magnis viribus instructi sint, longe
tamen ipsis superior est futurus, et quaecunque
moliantur, sua virtute dissipaturus, suamque poten·
tiam invictam adversus ipsos ad nos tutandos ex·
serturus.

Quin etiam ex istis verbis Abigailis eam
apparet veluti digito Saulem indicare voluisse, tum
vitae Davidis insidiantem, et ipsum instar rabidi
et furiosi leonis ad lanienam investigantem et per-
sequentem. Hominem autem illum vocat, ut ea
voce denotet illum consilia sua et conatus minime
perfecturum, quandoquidem res ipsi sit cnm Deo,
qni conatibus ipsius facile resistat. Ideo vox illa
Homini-s· est diligenter observanda, ut si quando
nos contigerit gravibus urgeri periculis, ut de salute
nostra videatur actum, in Deo positam oese nostram
salutem persuasi, et nos in ipsius esse custodia, iu
memoriam revocemus quae hocloco docemur, hostes
nimirum nostros, et eosqui nos persequuntur, nihil
nisi homines esse. Quid autem est homo? Nae
pulvis est , vanitas et corruptio. Nosne igitur
homuncionem terrae lumbricum adversus Deum in
nostris personis, quas in suam tutelam et cliente·
lam recepit insurgentem formidaremus? Denique
ex hoc loco Davidis altera illa sententia coufirma-
tur, quandoquidem pro me stat Dominus, ecquid
mihi caro faciet? Deus-est mihi pro ugnaenlum et
arx tutissima. Quamobrem improgis hominibus
adversum uos insurgentibus, et invicem conspiran-
tibus, pravaque adversum nostras animas consilia
ineuntibus, necemque nostram quaerentibus, ut iam
nostris capitibus ultimum exitium imminere videa·
tur, et ignes undique ardeant, et iam in ipsas
hostium fauces venisse videamur laniandi: tamen
vere possumus affirmare illos nihil nisi homines
esse, et terrae excrementa, qui adversum nos effe-
runtur. Nam etsi viribus illis simus impares, adeo

