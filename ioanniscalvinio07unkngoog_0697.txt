453

uo Deus suam praesentiam pollicitus fuerat.
David itaque non haesit in figura, sed ad suum
finem illam retulit. Atque hac ratione fideles ab
incredulis in omnibus rebus externis et caeremoniis
differunt. Nam increduli multa sibi fingunt et
im nentur, quae totidem media sibi persuadent
ad eum persuadendi, et eum sibi conciliandi. At-
qui non licet hominibus cultum aliquem novum in·
ducere: sed inter verbi ipsius mandata ipsos oportet
subsistere. Quemadmodum hodie papistae hanc
figuram cum aliis multis retinent, in quibus purum
Dei cultum aiunt consistere, et quaecunque super-
stitio suaserit sequuntur. At si propius inquiratur
unde ritus isti fluxerint, meras nugas inveniemus
esse, quas sibi quisque pro libidine finxit: ut is vir
bonus et sanctus sit existimatus, qui externum ali-
quem ritum invexit, et magis pietatem externo
gestu, licet verbo Dei spreto, simulavit. Nos ita·
que discamus intra simplicitatem verbi divini oon·
sistere, in eo nostram esse positam salutem per·
suasi. Deinde quoniam ea est hominum infirmitas
ut facillime abutantur verbo divino, danda est
opera ut ad rectum finem et scopum Dei mandata
referamus. Sic exempli gratia multi stulta supers-
titione baptismi et coenae legitimum illorum usum
corrumpunt. Alii enim fiduciam suam in visibili
et externa figura collocant: alii etiam in veneficia
et praestigias convertunt. Nos vero quum signa
quaedam accepimus a Domino, demus operam ut
finem in quem a Deo proposita sunt intuentes, ad
illum etiam collimemus. Sic David signo isto ex-
terno est usus. Neque enim fidem suam in illo
ephod posuit, sed tanquam imagine et signo favoris
et praesentiae divinae usus est in quo non subsis-
tendum scivit, sed longius inspiciendum, nempe ad
mediatorem usque assurgendum. Hunc in finem
igitur David afferri sibi a sacerdote ephod postu-
lavit. Nos igitur externis signis utamur ad fidem
infirmam confirmandam: sed ad Deum semper assur·
gamus et solum illum quaeramus: ita si quis quae
dat nobis ad fidei confirmationem, utentes, ne illa
sint nobis potius impedimento quam adiumento.
Porro etiam hic observandum, Davidem nihil extra
vocationem suam gessisse. Nam sacerdoti ephod
reliquit, quod ipse non attigit. Ex qua Davidis
modestia discamus ultra mensuram et vocationem
nostram nihil aggredi, sed ad quam quisque vocatio-
nem a Deo electus est, in ea se exerceat, etquid cuique
Deus permittat animadvertat. Oziam regem suffi-
tum ad altare facere volentem, et eum honorem
qui ad ipsum non pertinebat sibi arrogantem, Deus
perpetua ignominia et dedecore lepra nimirum per-
cussit, Davidem contra quum legimus reliquisse
sacerdoti ephod quod in manibus illi Deus tradi-
derat, sciamus tanta sollicitudine et reverentia in
Dei timore ambulasse, ut nihil aggressus sit contra

IN 1. LIB. SAMUEL. OAP. XXIII.

454

suam vocationem aDeo praescriptam: et in Domini
auxilio et favore et benedictione, quam toties ex-
pertus erat spem suam collocasse. Hinc discamus,
si Deum propitium habere volumus et in rebus in-
certis auxilium ipsius consequi, ad ipsum precibus
confugere, et propositam nobis ab ipso viam ita
premere ne ad laevam aut dextram deflectamus: et
ne quid temere suscipiamus, et omnem superbiam
et arrogantiam deponamus: sed contra cum humi-
litate et modestia, nostrae tenuitatis conscii, ad
ipsum accedamus: persuasi uos propositam nobis
viam ab ipso insistentes, ipsius praesentiam et au-
xilium in rebus necessariis inventuros: et non solum
facilem et benignum illum erga nos fore, sed etiam
ad auxilium nobis ferendum paratissimum.
Iam vero agite, etc.

HOMILIA LXXXIII.

7. Nuntiatum est autem Sauli, quod venisset
David in Ceilam, et ait Saul.- Tradidit eum Domi·
nus in manus mea-3, conclususque est in pressus urbem
in qua portae et serae sunt. 8. Et praecepit Saul
amamus m sm wast Ἥ
David rescisset, quia praepararet ei Saul clam malum,
dixit ad Abiathar sacerdotem.- Applica Ephod. 10. Et
ait David: Domine Deus Israel, audivit famam ser-
vus tuus, quod disponat Saul venire in Ceilam, ut
evertat, urbem propter me. 11. Si tradent me viri
Geilae in mnus eius? et si descendet Saul, sicut
audivit servus tuus? Domine Deus Israel, indica
servo tue. Et ait Dominus.- Descendet. 12. Dixit·
que David: Si tradent me viri Gestae, et viros qui
sunt mecum, in manus Saul? Et divit Dominus:
Tradent. 13. Surrexit erqo David et viri eius quasi
sexcenti, et cyressi de Geila, huc atque illuc vaqaban-
tur incerti, nuntiatumque est Sauli quod fugisset
David de Usila, et salvatus esset, quam ob rem dissi·
mulavit exire. 14. Morabatur autem David in deserto
in locis firmissimis, mansitque in monte solitudinis
Ziph: quaerebat eum tamen Saul cunctis diebus et
non tradidit eum Dominus in manus eius. 15. Et
vidit David quod eyressus esset Saul ut quaeret ani-
ma'm eius. Porro David erat in deserto Ziph in
sylva. 16. Et sua-rexit Ionathas filius Saul, et abiit
ad David in sylvam, et confortavit manus eius in
Deo. 17. Dixitque ei.- Ne timeas: neque enim inveniet
te manus Saul patris mei: et tu regnabis super Israel,
eteqoerotibisecundus:sedetSaulpatermeusscit
hoc. 18. Percussit erqo uoerque foedus coram Domino:
mansitque David in sylva, I onathas autem reversus
est in domum suam.

 

 

