189 IN Ι. LIB. SAMUEL. OAP. XVII.

Magna quidem illi clade caesi fugatique fuerant, ut
nunquam viderentur exercitum redintegraturi: quare
novum et insolens illud videbatur, quod non modo
rebellant, sed ultro victores antea Israelitas inva-
dunt. Magnopere suis viribus confisos oportuit,
nam unde tantos animos sumerent, quum antea tot
bominum millia ex ipsis caesa fuissent: quomodo
iam denuo praeliaturi tantum exercitum colligere
potuerunt, et tanta audacia Israelitas agressi sunt?
Nae Deus reiecto Saule, fecit illis animos, quoniam,
ut ante diximus, Deus hominum corda regit: ac
proinde qui modo magno et excelso animo nihil
extimescebat, repente in ignaviam et timiditatem
incidit. Contra vero qui antea timide, humili, de-
misso fractoque animo nihil audebat, repente mag-
nos et elatos animos gerens quaelibet ardua leonina
quadam ferocia suscipit, et in sui admirationem
omnes traducit. 'Pali audacia Philistaeos Deus ex·
citavit, ut coacto exercitu populum Israeliticum
ultro aggrederentur, belloque lacesserent, et re-
‘onem ipsorum invaderent: et hoc potissimum ut
aul puniretur: in cuius punitionis partem populum
etiam venire oportuit. Ea sunt enim divina iudicia
ut nonnunquam populus pro regis delicto veniat in
partem poenae: nonnunquam contra reges etiam
plectantur immissa in plebem calamitate: quod mirum
videri non debet, quandoquidem non sunt populi
innocentes, et omni culpa vacui, quum reges pec-
cant, et puniuntur. Sic videmus hocloco Saulis
regnum a Domino fuisse maledictum, et populum

etiam dignum fuisse qui gravibus poenis multaretur„

quod a Samuelis obedientia se subduxisset, quem
tamen ipse Deus ipsi praefecerat, suumque veluti
legatum instituerat. Equidem vero fateor Dei boni·
tatem tantam malitiam superasse, quemadmodum
antea vidimus, sed non ita tamen ut suae vindictae
locum non reliquerit, quum locus et tempus postu·
larunt corrigi istam offensam adversus ipsum Deum
admissam: etsi ad tempus dissimulavit et populi
rebellionem toleravit. Quid Mosi contigerit in de-
sert0, post culpam illam populi qui vitulum aureum
conflaverit satis notum est. Nam quum ardentibus
precibus saepius repetitis iram Dei populo immi·
nentem deprecatus fuisset, et Deus populo placatus
illius precibus fuisset, quod vitulum aureum con-
flasset, nihilominus tamen iustam illius idololatriae
vindictam in tempus opportunum distulit. Sed
nonne in istis magnam esse repugnantiam dixerit
aliquis: Ego miserebor, et tamen vindictam in op·
portunum tempus differam? Sciendum itaque Deum
peccata quidem remittere quum ea non punit ex'
tempore: sed quae deinceps punit, quod quibus re-
missa videbantur ad Deum serio non sint conversi,
neque ipsum invocarint, et impunitatem sibi polli-
centes parvi ipsius minas fecerint. At quum tam
patienter nostram conversionem Deum exspectare

190

videmus, testimonium ipsius clementiae et mansue—
tudinis babemus: quae tamen gravitate poenae com-
pensetur in eos qui patientiam ipsius novis peccatis
provocarint. Cuiusmodi exemplum hic populus
nobis praebet adversus quem Philistaeos rebellasse,
et bellum renovasse conspicimus: et castra fuisse
metatos in media tribu Iudae conspicimus.
Interim tamen omnis hic apparatus videtur
Davidem adiuvare, et rebus ipsius magnum pondus
adferre: quandoquidem adversus Goliatbum im-
manem illum gigantem ultro praelium solus aggre-
ditur. Sed quam impari certaminel Nae veluti si
musca elephantum, vel formica taurum vel aliquam
similem feram lacesseret. Quis ergo vel mente
cogitaret Davidem hac via perventurum ad sum-
mam dignitatem? Sed Deus ita solet opera sua
perficere modis admirandis et nobis incomprehen-
sibilibus: itaque quem vult attollere, deprimit: et
quem vivificare, occidit, ut sacram scripturam passim
loqui videmus. Atque ita fiunt eius opera notiora,
quae alioquin parvi facerent homineS, si modo quo·
dam ordinario et via generali quadam operaretur:
ac proinde autor non agnosceretur, neque ipsi glo-
ria debita tribueretur, sed fortunae potius adscribe-
rentur. Sane quum ex arbitrio nostro res succe·

dunt, eertum est, nos non ad Deum usque assurgere '

ut autorem laudemus: neque tam alte oeulos attol-
lere ut eius virtutem, quae tamen in illis sese pate·
facit, apprehendamus: quamobrem oportet Deum
contra nostri iudicii et rationis sensum operari, ut
eius manum agnoscamus. Exempli gratia, si David
in regiam dignitatem admissus fuisset nunquam
debellato Goliatho, Dei gratia longe fnisset ob-
scurior. Sed quum certamen illud impar aggressum,
et velut in immensam abyssum immersum, Deus
facit emergere, et victoriam insignem ipsi de hoste
coneedit: quum, inquam, gigas, et quidem sic om·
nibus armis instructus, et in re militari exercitatus,
ut rupes quaedam aut propugnaculum videretur, a
Davide superatur, et eo iuvene, et inermi, nisi
quod aliquot lapillis in pera pastorali sumptis, funda
turrem illam et propupnaeulum evertere conatus
est. Nam ipsius gigantis staturam et armaturam
attendite, erat altitudinis sex cubitorum et palmi.- Et
cassis aerea super caput eius.- et lorica squamata in-
cruebatur. Ec ocreas aereas habebat in cruribus .· et
clypeus aereus teyebat humeros eius. Quibus vero
contra munitus armis erat David? Nae, nudus et
inermis adversum tam bene armatum gigantem
progreditur, exceptis paucis lapillis et funda. Quae
quidem profecto nugae potius quam serium cer-
tamen videri possent. Sed hinc maior oritur occa-
sio divinae virtutis et potentiae praedicandae: et
praeparatio quaedam seu proludium ad Davidem
celebriorem faciendum, donec in regni possessionem
venisset: quae tamen non humano iudicio conti·

