133 IN 1. LIB. SAMUEL. CAP. XV. 134

qua sua consilia ad exitum perducat, uostris ea
licet oculis non appareat: et non aliunde potentiam
neque extra se quaesiturum qua suam voluntatem
perficiat. Tanta enim est· innata nobis malitia, ut
infinitam Dei potentiam nunquam agnoscamus, nisi
ipsemet oculos nobis aperiat, et disponat mentem
nostram: itaque nunquam dixerimus ex nobis ipsis,
Deum posse quae nobis desunt perficere: sed ex·
terna media tantum intuemur, et quae verisimilia
magis apparent sectamur. Itaque quaecunque oculis
obiecta fuerint sic apprehendimus, ut summa aegri·
tudine conficiamur, nisi ante oculos media conspicua
sint quibus Deum auxilio nobis fore speremus:
quibus si privari nos contigerit, tum quasi concla-
matum esset, iu desperationem ruimus. Quid ita
vero? Nempe non agnoscimus incomprehensibilem
esse Dei potentiam: quae tamen variis modis sese
apud homines ex immensa ipsius bonitate patefacit:
etsi facile rebus omuibus creatis carere possit.
Quamobrem, quum variae illae rerum conversiones,
quibus instar procellarum mundus iste concutitur,
fidem nostram soleant vehementius commovere,
adeo ut de Deo et eius providentia, mundumne
administret, dubitemus, in mentem revocanda ista
sententia est, Deum satis in se virium habere, et
non opus ei esse ut eas aliunde mutuetur ad suo·
rum protectionem: ac semper veracem esse: et
proinde semel inceptum opus perfecturum , quod
cum potentia inaestimabili, veritas et fidelitas con·
iuncta sint. Sed etsi decretum ipsius et consilium
sit nobis incomprehensibile: quatenus tamen quibus
indigemus se daturum promittit, in hac ipsius pro·
missione conquiescendum. Quare quum Dei ver·
bum fideliter et pure nobis praedicatur, etiam ad
suam perfectionem venturum illud concludamus,
licet ea impedimenta sese offerant, ex quibus hu·
mana ratio impossibile id esse iudicet: tum si malis
opprimimur, vel saltem aliqua confusione obruimur,
ad ipsius potentiam, quae nulla ratione minui po-
test, confugiamus, et in illo uno spem omnem et
fiduciam nostram collocemus. Quare quum variis
istiusmodi rerum perturbationibus agitamur, hac
sententia tanquam clypeo tegamur, Deum non poe·
nitere, id est propositum seu sententiam nunquam
mutare. Caeterum antequam de Dei decreto aliquid
speremus, cognoscenda ipsius est voluntas: ut cer-
tum testimonium habeamus eorum iu quibus fiducia
collocanda est. Nam si quid ipsi nobis ultro pro·
mitteremus, temere huc illuc impelleremur, et sola
pertinacia niteremur, et inanes conatus essent. Sed
si de Dei voluntate certiores facti fuerimus, quem·
admodum de salutis aeternae certitudine satis firma
testimonia passim habemus in sacris, necessario ad
ipsum in conscientiae terroribus confugiendum:
quandoquidem se tam benignum et misericordem
erga nos declarat, ut nos in gratiam, quotiescunque

peccata sine fuco, sed cum vera poenitentia confl-
tebimur, veniam ue deprecabimur per Dominum
nostrum Iesum C ristum, cuius inviolata ,est fides,
recipiat. Deinde in rebus difficillimis ad eius
auxilium concurrendum, ut valida sua manu nos
adiuvem-‚et protegat: qnod omnino faciet, si coram
ipso deuciamur et humiliemur. Atque hae nobis
promissiones de vita aeterna flunt: quibus adeo nos
niti par est, ut licet coelum terrae misceri videa-
tur, nihilominus tamen in ipsius bonitate speremu
quod nunquam eam poeniteat. Quod autem a
vitae praesentis statum attinet, etiam promissiones
divinas habemus Deum nostri miserturum, et pro-
tecturum adversus tot pericula ne inillis pereamus.
Neque tamen ea nobis tranquillitas et otium pro·
mittitur, quin variis modis exerceamur et affligamur:
sed quorum tamen felix exitus sit futurus: modo
in patientia divinum„ auxilium praestolemur, eumque
supplicibus votis et non ficto corde invocemus:
neque dubitemus quin suam in corpora et animas
nostras misericordiam extendat. Quapropter si
animis nostris promissiones ipsius altius infixae
fuerint, et huius sententiae, Deum non
poenitere, meminerimus, necessario concludemus
nos spe nostra nunquam excidere posse: siquidem
in Deum nulla cadit unquam mutatio. Ac proinde
licet sus deque omnia vertantur, et totus mundus
adversum nos conspiret, et abyssi ad nos deglutien—
dos apertae videantur, et cum inferis coeli adver·
sum nos conspirent, cognoscamus tamen et certo
persuasi simus veram fore semper istam Samuelis
sententiam, nempe quod Deum nunquam poeniteat,
et nos ad ipsum confugientes, auxilium in rebus
augustis ab i so accepturos. Contra vero contu-
maces et rebe les iram ipsius et ultimum exitium
in capita sua derivaturos: quemadmodum illud est
iu Saule conspicuum, qui pro eo quod sibi a Sa-
muele factam reprehensionem debuit animo resipis-
cendi admittere, non tamen destitit peccata peccatis
cumulare, donec ad impietatis fastigium devenit, et
in desperationem incidit.

Quae sequuntur verba, non esse hominum ut
aqut poenitentiam, ideo adiecta sunt, quod ea est
mens hominum ut Deum illi transforment, et ad
suum modulum et captum dimetiantur. Itaque licet.
prima fronte videri possit ista sententia minus Dei
maiestati conveniens, Deum mentiri non posse,
neque duci poenitentia, quandoquidem Deum esse
veracem nemo dubitat: tamen usitata scripturae,
quod ea sit hominum impatientia si externa media
non appareant, aut deficiant, ut de Deo diffidant.
Veluti si quis non habet repositam annonam ex
animi sententia, famem timebit: si quod imminet
periculum, repente animus concidet, ex quibus satis
apparet Deum fieri hominibus similem. Quando-
quidem enim promissis ipsius fidere non possumus,

