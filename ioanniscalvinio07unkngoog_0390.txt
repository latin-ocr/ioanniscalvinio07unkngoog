675

mentum exigit, coram Deo fieri contractum illum
statuendum est. Et quidem quod tanta est homi·
num inconstantia et mutabilitas, ut saepe fidem
fallant, et dolos ac fraudes nectant, multasque sub-
inde artes fallendi struant, idcirco nonnunquam iu-
reiurando velut in Dei conspectum adducuntur, ut
Deus ipse testis et iudex statuatur eius qui socio
iniuriam fraudemque fecerit. Tunc igitur de nobis
magis serio cogitandum est. Nam si toto vitae
curriculo nos in ipsius ambulare conspectu debemus,
quid faciendum putamus quum magis expressa qua-
dam ratione sese nobis patefacit, et veluti facie ad
faciem sese nobis intuendum exhibet? Nonne maies-
tatem ipsius tanto magis venerari decet, ut in ti-
more ipsius ambulemus? Atque eo diligentius haec
doctrina est observanda, quo saepius in eam ab
hominibus peccari videmus, Deum ad iram ultro
provocantibus, et velut in faciem urentibuS. Unde
enim, obsecre, tot inanes deierationes, ut vix effari
homines verbum possint sine aliquo iureiurandO,
etsi de levissimi momenti et de nihili rebus agant,
quin statim Dei nomen proferatur? Siccine homines
coram Dei stupenda maiestate sese exhibent, et
profitentur se nomen divinum advocare testem ve·
ritatis, quum tamen mendaciorum pleni sint? Unde
conspicuum est paucos in hac doctrina profecisse,
nempe, homines in Dei conspectu positos oportere
in omni candore et integritate ac sinceritate ince-
dere, ne fidem unquam frangamus, neque temere
quidquam dicatur fiatve. Et de hoc loco hactenus
Insuper ex istis colligendum regna et respublicas
ad Deum semper esse referendas. Nam scimus
omne illi imperium deberi, et regem esse illum re-
gum, quod omnis ab ipso potestas dependeat.
Quare si huius mundi potestates sunt subalternae,
aequum est illas omnes ad Deum referri, ut
summum ipse gradum semper obtineat. Ac proinde
qui aliis praesunt caveant ne maiestati ipsius dero-
ent et tenebras offundant: sed semper cum ut
ominum et magistrum colant et venerentur. At-
que adeo qui summum in terris dignitatis gradum
obtinent, aliis exemplo modestiae et voluntariae
subiectionis sunto, Nihilominus subditi superioribus
suis et potestatibus subiiciuntor: scientes a Deo
ipso ordinatas, et nihil amplius inquirentes 3 quando-
quidem non est potestas nisi a Deo, ut Paulus docet.
Sequitur illos ibi immolavisse victimas paci-
ficas coram Domin0. Vox hebraea pacem signi-
ficat, et ideo victimae pacificae vocatae sunt. Sed
non dubium est quin ea voce significentur sacrificia
eucharistica. Nam sacrificiorum illorum usus et fi-
nis erat, Deo gratias agere vel de concessa populo
adversus hostes victoria, in genere, vel privatim de
recuperata valetudine et liberatione ex gravi et pe-
riculoso morbn, veluti peste, aut similibus: pro
quibus beneficiis Deo grat-ias agebant et sacrificia

HOMILIA XXXIX.

676

pacifica offerebant. Hic vero duplex huius sacrificii
pacifici ratio sese offerebat. Nam hinc quidem hosta
caesi profligatique magna internecione fuerant, et
allata populo pax, sublatusque timor renovandi am·
plius belli. Inde vero regni status confirmabatur.
et caput a Deo approbatum constituebatur, quod
ex populi usu fore facile apparebat. Quare quum
haec duo tam excellentia Dei beneficia concurrerent,
aequum erat populum debitas Deo gratias agere.
Sed in primis hic observandum populum, etsi prae-
senti animo et forti pugnaverat, non tamen suae
dignitati victoriam tribuere, sed Dei benevolentiae.
Quare quum in aliquod negotium quilibet incubuerit,
cuius felix fuerit exitus, Deum agnoscamus au·
torem, et gratias eidem condignas agamus, quod
nostro labori benedixerit. Nam frustra summo di·
luculo surgeremus, et tarde sederemus, et frustra
cibo dolorum vesceremur, nisi Deus ipse nostris
laboribus benediceret, felicemque ipsis exitum deret.
Cavendum itaque summopere ne Deum debita
laude fraudemus, quum beneficiis ipsius cumulati
fuerimus: et licet pro virili nostra in aliquam rem
incubuerimus, nihilominus tamen ab eius benefi-
centia quidquid bene gestum est promanasse agnos·
camus. Aliud beneficium a Deo profectum etiam
populum oportet agnoscere, quum regnum est tran·
quillum. Quare si eae tempestates coortae sint
quibus evertenda respublica videbatur, et quibus
deinde sedatis aliqua pax et tranquillitas allata sit,
aut melior aliquis status, Dei manu et benevo-
lentia factum illud esse sciamus, qui nostri misereri
voluit, et ad laudis sacrificium, ut docet Psalmus
quinquagesimus, invitare. Denique additur omnes.
tam Saulem, quam populum, valde laetatos esse,
quibus verbis indicatur Saulem, non simulate, sed
sincere et ingenue omnibus iis condonasse offensas,
a quibus ludibrio habitus fuerat, et qui contumaces
et rebelles fuerant, quod cum universo populo lae·
tetur. Unde apparet illum inimicis plane sui-<se
conciliatum, de quibus non modo merito conqueri
posse, sed etiam poenas resposcere videbatur, propter
violatam regiam autoritatem, et oblatam occasionem,
quod Samuel illius offensae iudex a populo esset
constitutus. Poterat itaque Saul tantum animad-
versionem dissimulare: sed Deum agnoscit illorum
misertum, ac proinde ipse quoque condonandum
illis adversus se admissam rebellionem existimavit-
Hinc discamus eos amore fraterno complecti, qm·
bus Deus est reconciliatus: et quum nostri misertus
fuerit, faciles simus in condonandis offensis quibus
laesi a proximis fuerimus. Neque vero ista impe·
diunt quominus legibus et iuri suus locus reliu-
quatur: sed omnis vindictae cupiditas prohibetur:
quae plerumque nos iniuriae impatientes facit. At
quum Deum ad se nos invitare videmus, et peceat-⁸
nobis ultro condonare, nonne istis tanquam stimulis

