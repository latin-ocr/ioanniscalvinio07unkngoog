187 HOMILIA Lx. 188

neque, si non quales sunt agnoscuntur, indignari:
quod saepe tamen fieri videmuS, et multorum ex-
emplorum experientia testatur. Nam plerumque
qui ad munus aliquod idonei sibi videntur, nisi
primo quoque die vocentur, de iniuria sibi illata
conqueruntur, et virus suum evomunt, atque ambi-
tione turgidi coelum terrae miscere nituntur. Hinc
fit ut qui vel industria, vel aliis sancti spiritus
donis ornati sunt, multas turbas dent: quod nimi-
rum non statim ad eas dignitates promoveantur,
quarum se dignos existimant, et quas appetunt.
Nos vero Davidis exemplum imitemur, qui licet
magnis virtutibus ornatus, pastor tamen esse, et ad
ovium septa sedere non erubuit: et quanquam a
Samuele rex esset designatus et inauguratus, non
tamen ideo maiores animos sumpsit, sed in pristina

conditione quietam et modestam vitam egit. Tales
esse decet eos quos Deus maioribus donis insignes
fecit, et licet aliis ingenii viribus meliores tamen

modeste et quiete sese in vita privata continere,
neque temere sese ingerere in publiea munera nisi
vocatos, ne sua ambitione turbas excitent, et sua
contumacia publicam quietem interturbent, nou tam
statim quam optarent eas quas expetunt dignitates
assequuti: sed patienter contra Dei voluntatem illos
oportet exspectare, et sese totos ipsi regendos per-
mittere, neque si Domino videatur dona quae in illos
contulit ad tempus occultare, ideo animum despon-
dere. Neque enim, ut ait propheta in Psalmis,
dignitas venit a virtute coeli, neque terrae, neque
ab Oriente, neque ab Occidente. Deus igitur solus
homines extollit vel deprimit prout ipsi videtur,
et in ea dignitate, quae ipsi placet, elatos collocat.

Caeterum etiam hinc observandum Deum hac
ratione viam fecisse consiliis suis ad finem dedu-
cendis, de Davide in illam dignitatem ad quam
unctus fuerat evehendo. Sane fateor prima fronte
non videri musicam istam, et citharam pulsandi
scientiam, fuisse viam ad coronam, verum tamen
exitus fidem facit: Deum admirabili sua providen-
tia usum bac via ad id perficiendum. Itaque vel
ipso Saule promotore, licet praeter ipsius mentem,
Deus usus est. Neque enim si scivisset successorem
sibi designatum Davidem ultro in aulam hominem
advocasset, neque gloriam illum acquirere permi-
sisset, sed potius pro viribus eripere vitam illi qua·
cunque ratione conatus fuisset. Nam et infra vi·
suri sumus Saulem ira et furore percitum, ubi
Davidem animadvertit gratia valere apud homines,
manum inferre ipsi et trucidare propria manu,
sine occasione tamen, fuisse conatum. Quare inscius
rerum futurarum Davidem ad se in aulam vocavit,

et apud se retinuit.- sed spe sua excidit et longe ,

opinione falsus est. Verum Deus eum ad hoc im-
pulit, ut hominum corda potest pro suae volun-

'tatis arbitrio flectere et regere: et quemadmodum

aquarum decursus regit et moderatur, ita regum
et principum corda movet, quae licet videantur
summis fluminibus vel mari magno simillima: Deus
tamen vel immota facit, vel in banc aut illam par-
tem inflectit. Conspicuum istud est exemplo Saulis,
apud quem David educatur, ipsi regi dum malo
spiritu affligeretur solatium cantu citharae adferens:
et ita fit ipsius virtus et prudentia omnibus con-
spicua, ut ita paulatim ad hominum aures ipsius
fama perveniat, et gratiam illorum sibi conciliet.
Nihilominus tamen hominum malitia magnopere
Davidem exercuit. Nam etsi Deus illum istis vir·
tutibus commendasset, et autoritatem illi eoncili-
asset, et iam in possessionem regni missurus esset,
tamen diu cum multis difficultatibus est luctatus,
adeo ut pater, fratres, cognati, propinqui sint illi
adversati, aut, si non adversati, non ausi auxilium
illi serre, sed dissimulare et rebus adversis illum
deserere coacti sint. Atqui Deus cius virtutem
multis egregiis factis manifestam fecerat, eique satis
magnam autoritatem conciliaverat, non tantum ver-
bis, sed multis etiam egregie factis. Sane: sed ea
est hominum malitia et perversitas, sicut ante dixi,
ut Dei dona flocci faciant, et pedibus conculcent:
et cuius immensam bonitatem et meram liberali-
tatem adorare debebant, miris modis contemnant.
Nos vero si quibus bene fecerimus a Deo acceptis
donis, et tamen nullam gratiam retulerimus, sed
potius ii, in quos benefici fuerimus, iniurias pro
benefactis referant, discamus Deum velle nos in
hac parte humiliari et modestiam discere, et in
ipso solo conquiescere. Davidi istud contigisse vi·
demus, quem Deus regiis virtutibus ornavit, et iu
dignitatis regiae spem in aula regis educari voluit,
licet nullis titulis, nullis insignibus conspicuum.
Sane multos hodie videas magnis et insignibus ti·
tulis gloriari, sed sine virtute tamen. Nam alius
rex Hierosolymorum, alius Cypri, alius alterius
cuiuslibet regni vocabitur: qui sane tituli sunt in·
signes, sed sine re. Cur non enim regna quorum
titulis gloriantur reposcunt? Contra David, etsi
vilem et abiectam vitae conditionem initio sortitus,
nullis clarus, nisi opilionis, titulis: virtutibus tamen
summis claruit, ut omnibus fuerit admirationi, licet
pauci virtutes illas in ipso agnoscerent et laudarent:
neque tamen ideo maiores animos sumpsit, aut
quidquam est aggressus, etsi iam rex fuisset a
Domino designatus. Quare pro inanibus illis titu-
lis quibus plerique gloriantur Dei gratiam magis
expetamus, ut re ipsa testatum faciat donorum in
nos effusione, nos illi gratos et acceptos esse et ad
munus ad quod ipsi placuit vocatos.

Sequitur deinceps renovatum bellum a Phili·
staeis adversus Israelitas, quos illi ultre, non la·
cessiti neque provocati, aggressi sunt: et in tribum
Iuda impetum feceruut, in eaque castrametati sunt

