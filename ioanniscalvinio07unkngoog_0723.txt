505

nec voluit neo potuit.
proverbio quo se David tuetur, utilem doctrinam
colligere debemus; duo enim simul coniungit, ini-

quitatem quae ab iniquo exibit, et se propterea

manus in Saulem non iniecturum. Itaque quum
nos iniquos non esse declarare voluerimus, ne con-

suetis excusationibus utamur, quare prior ille nos

sit aggressus, nos cunctis bene velle, sed etiam
lacessitos oportere vim vi repellere, non esse im-
probis in nos saeviendi dandam occasionem, ululan-
dum necessitate quadam esse cum lupis. Sed
contra potius improbum esse eum sinamus, qui esse
velit: nos vero Deum a nobisin omnibus tentationi-
bus constantem obedientiam requirere persuasum
habeamus, et eidem sponte obtemperemus, Atque
hio usus est proverbii illius antiqui quod David

-usurpat, nempe licet ab improbis provocemur, et

velut in praedam ipsis cedamus, licet nos illi

stimulent, et extra rationis terminos si possint

eiiciant, nunquam tamen mandatorum divinorum
obliviscamur, et ne istis similes fiamus a quibus
ad malum sollicitamur, et quibus Satan veluti
torribus ignitis ad nos ad malum inducendos abuti-
tur, et ne unquam labefactemur. Sane doctrina
haec, fateor, nostris affectibus et naturae valde
repugnat. Nam etsi naturam angelicam induisse-
mus, facillime tamen improbis nos lacessentibus
corrumpimur, etiamsi Dei voluntatem sequi nobis
pro uerimus, ut simillimi videamur procellis
mo o in , hanc, modo in illam partem sese incli-
nantibus. Adeo ut reverentiam quae Deo debetur,
et rationem quam antea acceperamus cum aequitate
et patientia tradamus oblivioni, et in hoc plerum·
que homines labuntur. Sed istis omnibus ex oppo-
sito Davidis exemplum sequendum est, non quale
hic nobis describitur: sed quale etiam ipse in
Psalmis proponit, sc nempe diligenter observasse
improbos, et quo procliviores in vitia animadvertit,
eo etiam diligentius se in timore Dei continuisse.
Quamobrem quo procliviores sumus ad affectus
pravos, improbis occasionem nobis praebentibus,
discamus fraenum iniicere nostris cupiditatibus, et
quo magis furorem suum improbi despumaverint,
eo magis nos Dei voluntati subiiciamus, et praeterea
norimus non esse nobis tantum adversus ipsos luc-
tam quum nos adoriuntur, sed etiam adversus
superiores potestates: quemadmodum D. Paulus
docet Ephes. ap. 6, quum ait, non esse nobis luctam
adversm sanquinem et carnem, sed adversus mundi
dominos , rectores tenebrarum saeculi , et spirituales

malitias. Quare quum adversum nos insurrexerint

improbi homines, et faucibus apertis tanquam leones
aut ursi nos deglubere velle videbuntur, sciamus

non proprio ipsorum motu id fieri (licet improbi

malitia sua ad malum ferantur, cuius olim coram
Deo rationem reddituri sunt), sed altius assurgen-

ΙΝ Ι. ΙιῙΒ. SAMUEL. OAP. XXIV.

Praeterea ex vetere illo

506

dum, nempe instrumenta esse illos diaboli quibus
ad impatientiam nos impellit, ac proinde ne adver-
sus Deum obloquamur, et ne in furoris excessum
praecipites feramur. Sed ad afflictionum nostrarum
originem adscendamus. Nam si adeo stolidi et
stupidi fuerimus, ut in iis a quibus provocamur
haereamus, perinde nobiscum agetur atque cum
canibus qui missum lapidem arrodunt‚ et ex ira-
cundia spumant, non tamen manum eius qui lapi·
dem misit inspicientes. Atque ea plerumque est
omnium hominum natura qui lacessiti ab aliquo
uon respiciunt cuius impulsu id fiat, nempe Satanae
principis ipsorum. At lucta spiritualis talis est ut
longe superet quidquid in oculos incurrit, aut quae·
cunque damna in his terris pati possemus, ac
proinde cavendum summopere est ne malum malo
compensare, sed contra potius oculos ad Deum con·
vertere, et patienter ipsius auxilium expectare
studeamus, cum metu et reverentia fortitudinem
animi petentes ab ipso, ut quibuslibet tentationibus
et insultibus resistere queamus. Hac ratione de
hostibus spiritualibus victoriam semper reportaturi
sumus, si doctrinam istam ad usum revocaverimus,
et ut omnibus tentationibus resistamus, haec duo
capita simul coniunxerimus, quoniam iniquitas ab
iniquo proficiscitur, ne ad malum incitemur, et ne
manus nostras sanguine polluamus, ne ultionem
adversus cos expetamus qui occasionem praebuerint,
et ne speciosis rationibus iniustitiam tegamus, ut
plerumque ingeniosi sunt homines in quaerendis
istis effugiis, quum de causae aequitate et bona
fama retinenda quaestio est. Sed hoc principium
retinendum est Deum hominum turpitudinem
detegere, licet mortalibus creaturis occulta sit.
Procul igitur a nobis facessat fucus omnis quo
iniquitates tegamus, et ad Deum cum omni humili-
tate accedamus, veniam ab ipso consequuturi.
Parum enim esset coram hominibus absolvi si coram
divina maiestate rei essemus. Et quid enim homines
iuverit coram Deo condemnari, ut ab hominibus
aestimentur et magni fiant? Et quid hominum
malitiam et improbitatem imitari proderit, et sese
illis socium adiungere, quos horrenda maledictio
manet.

Et hactenus de istis. Sequuntur illa Davidis
verba: Post quem processit rex Israelis? quem tu
persequeris? persequeris canem mortuum, persequeris
pulicem unum.- quibus verbis obiicit Sauli nullam
ipsum habere iustam occasionem metuendi sibi a
Davide, qui fideliter et modeste se semper erga
ipsum gessit, ita ut nullum officium possit desiderare:
nullas se copias collegisse, nulla consilia adversum
ipsum agitasse. Et idcirco se mortuo cani et pulici
comparat. Equidem fateor hypocritas et simulatores
et qui maxime iniurii fuerint, tandem deprehensos,
mitissimos et lenissimos videri, vulpes imitatos quae

