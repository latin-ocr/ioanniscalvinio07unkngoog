493

suisset, non tamen ipsi videretur satisfacere potuisse.
Sed praeterea quum Davidi struxit insidias, et in·
cauto vitam eripere conatus est, non destitit eum
David omni obsequio et officiis prosequi, et quum
malitiose Saul ipsum irridens, et dedecore afficiens
filiam ipsi desponsatam tradidisset alteri, non tamen
ab officio Davidem ista dedecora et iniuriae dimo·
vere potuerunt. Iam vero quum Saul ad mortem
ipsum persequeretur, et miserum, innocentem, patria
expulsum, et extorrem testa lutoque insectaretur,
et collecto adversus ipsum exercitu ipsius mortem
quaereret, coelumque terrae misceri mallet, ut ad·
versus Davidem consilia sua exsequeretur, profecto
satis iusta Davidi illata videbatur occasio (si qua
iusta potest csse in hominum malitia) iudicandi se
satis multa passum, imo nimia patientia adversus
Saulem usum. Sed tamen omnibus illis rationibus
David ab officio dimoveri non potuit. Nos itaque
si laesi ab aliquo gravissimis iniuriis fuerimus:
Davidem cogitemus gravioribus laesum a Saule:
quibus tamen David abduci non otuit, ut a divino
mandato vel latum unguem rece eret. Ac proinde
Davidis exemplo coram Deo iudicatum iri, cuius
eo tempore non fuit tam claris documentis mens
illustrata quam hodie nostra est, qui exemplum
Domini nostri Iesu Christi habemus, ad uod nos
oportet conformari. David quidem fateor amuelis
unctus ministerio fuit Domini nostri figura, ut
saepe iam ante dictum est: verumtamen non potuit
suo tempore David Iesum Christum Dominum
nostrum sic intueri ut hodie nobis exhibetur, agnus
nimirum qui os non aperuit quum ad lanienam
traheretur, et omni genere contumeliarum obruere-
tur. Nos igitur hodie docemur capiti nostro con·
formari Iesu Christo, qui nobis proponitur tanquam
exemplar imitandum. Quamobrem omnis excusatio
nobis adimitur, nisi passionum nostrarum violen-
tiam omnem et tur itudinem sic cohibeamus, ut
Deo nos placide su iiciamus, et non tantum ab
omni vi et violentia abstineamus, sed etiam malum
bono compensemus: et hoc quidem fateor non sine
magno certamine posse a nobis perfici.

Nam et ipse David quum a suis militibus
urgeretur ad Saulem interficiendum , commoveri
quodammodo potuit, et aliquid humaui pati, quod
quidam intelligunt quum dicit: quispiam dixit mihi
quasi animus Davidis ipsum ad Saulis necem
cohortatus esset, quae tamen expositio videtur aliena:
siquidem aliunde ipsum sollicitatum fuisse scimus,
et ipsum, undecunque sollicitatus fuerit, omnem
iracundiam et vindictae cupiditatem deposuisse, qua

terat ad Saulis crudelitatem ulciscendam excitari.
ed ’tamen quum in uobis aliquam istiusmodi
luctam, et contrarios affectus sentimus, quibus im-
pedimur ne primo ictu nos ad Dei voluntatem
verbo ipsius patefactam componamus, fortiter ad·

IN 1. LIB. SAMUEL. OAP. XXIV.

494

versus nos ipsos certandum est, et vis nobis ipsis
adferenda, donec sensus omnes nostros et affectus
domuerimus, et captivos duxerimus. Istud autem
fiet si ad Deum ipsum assurgamus, et voluntatem
ipsius intueamur. Quamdiu enim in hostss nostros
intuemur licere nobis omnia existimamus, et inte-
gritatem nostram cum illius malitia qui nos perse-
quitur, comparantes iuiuriam fieri nobis arbitramur,
uisi vim vi repellendi, et hostem ulciscendi nobis
potestas fiat: nam vel ipsos ethnicos videmus virtuti
adcripsisse, si quis iniuria provocatus illam depel-
leret, et vim vi repelleret, fortem, inquam, et magna-
nimum istiusmodi virum dixisse, qui per ignaviam
sibi fieri iniuriam non pateretur. Quamobrem quam-
diu in homines oculos intentos habuerimus, licere
nobis arbitrabimur bonam causam quacunque ratione
defendere, et de hostibus iniuriam inferentibus vin-
dictam sumere, sed quum ad Deum usque assurrexe-
rimus, et verbo ipsius praescriptum officium in-
spexerimus, omnem illam opinionem ex. animis
nostris tolli necesse erit: ac proinde scire debemus
mundo licet nobis applaudente, nihil tamen uos
promovisse, si ab eo, qui solus iudex noster est
condemnamur. Nam quid obsecro iuvabit nos sexcen-
torum, ut ita dicam, mundorum a plausus, si summi
iudicis Dei sententia iudicamur? Atqui omnes a
maximo ad minimum coram ipsius iudicio sisti
oportet. Quamobrem ad passionum nostrarum vim
et violentiam coercendam ad Deum, cui omnes de·
vincti sunt, assurgere nos oportet. Nam si dixeri·
mus quid debeo, aut qua in re isti devinctus sum
qui ingratus est, qui me iniuste persequitur, quem
ego nulla unquam iniuria affeci, quem potius ui·
buscunque potui beneficiis cumulavi, uum mercedem
pro tantis beneficiis rependit, et mu ta istis similia,
quae homines praetexunt suis affectibus: sciamus
tamen irrita et inania coram Deo fore. Nam etsi
hosti vel adversario non devincti simus, Deo tamen
hoc debemus quem sufficit hoc nos iubere: facesssant
igitur istiusmodi exceptiones adversus Dei verbum,
quibus causam nostram agere, veluti coram mortali
solemus. Sed potius animis nostris infigamus nobis
cum Deo negotium esse, qui maiestatem suam in
tanto pretio apud nos esse vult, ut acceptas ab aliis
iniurias ipsius amore condonemus. Nam quum iubet
nos hostibus iniurias remittere, non ea ratione facit
quod improbi sunt et crudeles, sed quod ipsius
creaturae sunt, quorum malitiam ipse potest com-
mutare, suaeque misericordiae Iocum mere. Nostrum
vero non est eorum exitium expetere, quorum sa-
lutem procurare debemus. Sic igitur Dei habenda
ratio, et ad ipsum assurgendum ut sciamus gratum
illi esse istud officium, et tanquam boni odoris sacri·
ficium acceptum ipsi esse, quum hostes nostros
diligimus, et ipsos ulcisci non expetimus, sed potius
malum bono compensare studemus.

 

