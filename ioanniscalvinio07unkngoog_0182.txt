335

umen isti tantopere neglexerint, ut tanto dedecore
affici passi sint? Quamobrem diligenter nobis ca-
vendum, ne hic nimium nobis indulgeamus, sed
potius ut nos attentius exploremus, et in facta
nostra inquiramus, prospiciendum: ac proinde quum
in ecclesiam multae corruptelae irrepserint, Dei iu-
dicio et severiore vindicta factum sciamus, ut pau-
latim a via recta incauti fideles deflectentes, tan-
dem etiam prorsus aberrarint. Ac eane quis non
videt quam horrenda confusio et desolatio papatum
invaserit? Quousque flagitiorum qui se apostolorum
successores praedicant devenerunt? Quibus hodie
sunt elogiis insignes? Nempe mendaces sunt,
scortatores, adulteri, raptores, homicidae, par·-
ricidae: qnid non denique? Ac procul dubio, ιιι
uno verbo rem totam complectar, nihil nisi abomi-
natio sunt: quorum tanta est in omne scelus et
flagitium licentia, ut eam, non si mihi centum
linguae essent oraque centum, verbis exprimere
queam. Quoniam autem ab iis ortum malum est,
quos aliis exemplo praeire pietatis omnis oportuerat,
de nobis serio cogitemus, Deumque precemur, uti
nos sancto suo spiritu regat atque affectus nostros
ita cohibeat ne in istiusmodi flagitia et horrenda
facinora praecipites ruamus. Danda interim opera
ut licet grassantibus, istiusmodi in ecclesiae flagitiis,
nihilominus a vero Dei cultu nunquam deflectamus,
neque ab eius sincero timore deficiamus. Neque
enim quum hic dicitur aversus populus a Dei ti·
more, in iustificationem eius aut excusationem ali·-
quam dicitur, sed ad filiorum Heli nequitiam au-
gendam et magis magisque detestandam. Nobis
igitur, si forte conspexerimus eos quibus docendi
populum cura commissa est, suis indulgere cupidi-
tatibus, sic ut eorum exemplo ad quaevis flagitia
possimus allici, et eo nequitiae pertrahi, ut Deum
offendere non sit nobis amplius religioni, (nam fa-
cile pessimis exemplis allicimur, praesertim vero
eorum qui rebus praesunt, ad quorum mores facile
nostros componimus), quod pro vitae sanctimonia
et pio instituto nihil nisi flagitia et omne genus
impietatis prae se ferant, ut a Deo deflectendi vi·-
deatur oblata occasio, tanto magis est viribus om-
nibus enitendum, ne in mortalem ullum oculos inii-
ciamus, sed in Deum toti ex animo feramur, ut
suum illi honorem sartum tectum tueamur, et ab
illo solo pendeamus. Et hoc quidem ex filiorum
Heli exemplo discendum est, quum Dei populum
avertisse dicuntur, id est suo exemplo in tantam
peccandi licentiam induxisse, ut sibi quidvis licere
arbitrarentur, ut licet plena offendiculis omnia con-
spiciamus, ne tamen a Dei timore vel latum un-
guem, ut aiunt, recedamus: et ruentibus in quaevis
flagitia, iis quos exemplaria virtutum esse decuerat,
ac proinde ad inferorum adyta viam aperientibus,
noe tamen in Dei cultu perseveremus, neque un·-

HOMILIA IX.

336

qnam, quaeeunque tempestates insurgant, et quid.
quid periculorum ingruat, ab officio recedamus.
Verum enimvero et hinc qui ad summos honores
evecti sunt discunto divini furoris horrendam vin-
dictam sibi impendere si suo exemplo populus in
omnis flagitii licentiam proruperit. Nae si quis
privatus flagitium aliquod perpetrarit, duplici no·
mine reus est, tum propter suum peccatum, tum
quod pessimo exemplo aliis fuit: quid de iis igitur
discendum, quos Deus velut in sua sede locatos
aliis praefecit, si sceleratae vitae exemplo summam
rerum omnium confusionem atque perturbationem
invexerint, quantas illos, quamque horrendas ma·
nere poenas arbitrabimur, si privati suas quoqne
merentur? Denique quaecunque tandem in eccle·
siam corruptelae ac pollutiones irrepserint, summo·
perc cavendum ne vel tantillum a vero et sincero
Dei cultu, qui unico ipsius verbo continetur, reee-
damus: ferantur licet in quaelibet flagitia pre·
fligati homines. usque adeo ut neque Dei neque
verbi ipsius rationem ullam habeant, nihilominus
rectam viam, Dei verbo nobis praescriptam, insis-
tamus.

Ex sequentibus vero verbis discendum, si quis
in alterum peccaverit, posse illi iniuriam condonari,
ac posse iudices rem totam componere: sed peo-
canti in Deum nullum adesse patronum. Quis
enim adversus Deum iure experiri velit, aut eidem
sese opponere ausit? Et quidem ante docuimus
iniuria proximos afficientes in ipsum Deum esse
contumeliosos: sed et istud nobis etiam observan-
dum, ita de peccatis iudicandum, ut nullum a no·
bis admitti posse sciamus quo non Deus offendatur:
quandoquidem eo inter se nexu Dei mandata vin-
ciuntur, ut qui adversus unum deliquerit, et om·
nium merito reus sit. Sic idem Deus qui nomeu
suum in vanum capi vetat, etiam scortari, praedari.
furari prohibet. Et in hunc sensum Iacobus dicit:
Quisquis totam legem servaverit, offenderit autem
in uno, omnibus eum teneri. Quibus sane verbis
nequaquam peccatorum aequalitatem a Iacobo doceri
arbitrandum est, sed huc nos ab eo deduci ut serio
cogitemus quaelibet peccata tandem eodem impie·
tatis devenire, eandemque omnium peccatorum for·
mam esse. Sic multos, exempli gratia, videas mi·
nime quidem sponte alteri iniuriam illaturos, sed
libenter quidem scortaturos. Sic denique non
pauci suis vitiis indulgentiores in ea magis ac ma·
gis immergerentur. Maxima enim pars mortalium
veluti divisum cum numine vellet imperium habere:
ut qualicunque cultu sui numinis Deus contentae,
illos etiam suis cupiditatibus permitteret. At quod
ante docuimus, et ex Iacobo modo didicimus. ne*
quaquam separanda sunt quae Deus coniunxit: oed
sincere Deus in utraque legis tabula colendus·
Discrimen aliquod tamen esse peccatorum agnose&

 

