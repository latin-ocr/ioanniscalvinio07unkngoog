401

habuissent, quum ad Achis profugit, sua industria
servatus videretur. Sed Deus ita Davidis misertus
est, ut Domini manifestum opus apparuerit. Nam
pro blanditiis Philistaei regis iram adversus Davi-
dem excitant, et stimulis quibusdam exacuunt, di-
centes: Ecquis iste est profugus? Nonne ille David
est qui de tuis tam multos interfecit, cui si vitam
comessoris, perinde facere visus fueris, ac si fasces
ardentes tuis aedibus ει regno subieceris? Nonne
ille est qui dominatum in regione obtinuit, et de
quo post nostram cladem et Goliathi mortem est
decantatum, Davidem sua decem millia interfecisse,
Saulem vero sua millia‘? Nonne si fuerit apud nos
in otio, et rebus usus secundis, in nostrum exitium
conspirabit? Sane quum eo deventum est, minime
dubium fuit quin Dens Davidi viam salutis com-
munem , et apud homines usitatam ademerit ,’ ut
manifestior esset Dei erga Davidem benevolentia,
cui veluti coelitus manum porrexisset, et admiranda
ratione ex mortis faucibus eripuisset? Neque enim
apud homines consuetum est, stultitiam simulantem
hostibus imponere, et impune dimitti non animad-
versa fraude. Aut si revera David insanus fuisset,
an non multos ex gente illa, et quidem ipsum
regem interficere poterat, cuius non maiorem quam
aliorum rationem habuisset in insania? Ouius facti
si rumor ad alios pervenisset, tot ab insano illo
interfectos Philistaeos, certum est non tantum lu-
dibrio, sed odio summo habitum iri et omnium con·
cursu obrutum iri. Deus itaque potentiam suam
demonstrare, et 1mpedimenta omnia tollere voluit,
quibus ipsius gloria vel tantillum obscuraretur.
Interim metuisse sibi David dicitur a rege
Achis, et idcirco insaniam apud regem despumando,
et in faciem suam exspuendo, et in parietibus signa
quaedam pin endo, et in manus eorum a quibus
ducebatur colffabendo, et in ostia impingendo simu·
lasset: atque banc rationem vitae suae consulendi
tum excogitavisse. Hic igitur merito quaeri potest
Deusne simulationem istam Davidis probaverit, an
secus. Iam autem ante declaravimus Deum preces
servorum suorum exaudientem, non semper ad
eorum perfectionem a quibus in necessitate invoca-
batur respexisse: etsi mox videbimus Davidem pro-
testari se Domini auxilium expertum esse in summa
nesessitate, quod purum et integrum se reperisset.
Verum non ea Davidis mens fnit.. ut se in omnibus
iustum coram Deo faceret, quasi nulla in re pec-
catum a se fuisset: quare Davidem insaniam simu-
lantem peccasse fatendum est: non minus quam
quum Achimelecho sacerdoti mentitus est, quum
dixit se mandatum aliquod a rege habere arcanum,
et ab eo gladium aliquem aut telum petiit: et se·
quente capite videbimus Davidem non modo men-
dacium agnoscere, sed etiam lugere ει ingemiscere,
quod tot sacerdotum morti occasionem dedisset:
calvini opera. Vol. XXX.

IN 1. LIB. SAMUEL. CAP. XXI.

402

quibus rebus ipsum vehementer tentari et exagitari
oportuit. Et sane minime dubium est quin animi
magnis perturbationibus agitatus sit, ut superfluum
sit excusationem facti istius quaerere. Verumtamen
Dei auxilium hac ratione ipsum expertum esse
coniicere possumus. Nam David videtur sensus
omnesimmutassc‚ ut nemo simulationem illam esse
suspicari potuerit, sed sola insaniae signa apparue-
rint, ut iudicare possimus non sine aliquo Dei
afflatu Davidem insaniam simulasse, sed non ideo
tamen in exemplum ista simulatio trahenda est, et
nobis similia permittenda Davidis exemplo abutentes,
vitiumque nostrum tegentes: nam Deus aliquando
speciali quadam ratione operatus est, quam non
liceat aliis imitari. Quamobrem discrimen constitu-
endum est inter communes et generales regulas et
privilegia quibus aliquando Deus uti voluit, quae
tamen non sunt in legem trahenda. Quod ergo de
Davide legimus insaniam simulante, satis apparet
speciale quoddam fuisse privilegium. Ac proinde
nemini licere stultitiam aut insaniam ad illius exem·
plum simulare. Quamobrem vero? Nempe Deus
verbo suo nos docet quid liceat, et regulam vitae
proponit, a qua temere non est recedendum. Davi-
dem vero Deus potuit a re la generali dispensare.
Summam enim potestatem eus in res omnes crea-
tas obtinet. Quamobrem quicunque casus incidant,
cavendum summopere ns temere quaecunque ratio
vel libido dictaverit, ad periculum aliquod mortis
vitandum, sequamur: si quidem Deus nos, quum
ipsi placebit, contra omnium spem ει exspectationem
tueri poterit: si quidem in manu et potestate sua
rationes habet nobis ignotas suos tutandi. Nos
autem oportet omnibus quae verbo Dei prohibentur
abstinere. Denique admirandum opus Dei agno·
scamus Davidis ex Philistaeorum potestate libera·
tionem, et interim contemplemur hic quod nos
Paulus docet, nempe, Dei stultitiam longe superare
omnem mundi sa ientiam. Paulum quidem certe
loqui certum est ε evangelii praedicatione, et eius·
dem simplicitate: nam qui viribus ingenii humani
doctrinam evangelicam volent speculari, et ad man-
datum sui in enii illam expendere, certum est
risuros ει ludi rio habituros quaecunque nobis in
evangelio praedicantur: puta Dei filium apparuisse
in terris assumpta humana natura, et pro mundi
peccatis passum esse. Absurdum enim et rationi
repugnans videtur, eum qui vita est, sese ad mortem
exposuisse: eum qui bonorum omnium fons est,
pauperem pro nobis esse factum: haec inquam sen·
sibus humanis plane absurda videntur, ει rationi
contraria: quam ob causam Paulus dicit, Deum
quoniam mundus nihil proficeret in Dei sapientia,
voluisse per stultitiam praedicationis salvos facere
credentes Sane quum coelum et terram et quaecun-
que in ipsis sunt divina opera contemplamur, mag.

 

