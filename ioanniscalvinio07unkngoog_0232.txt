379

et inutilem, quod fideliter a se posse exerceri de·
speraret, a Domino tamen ad id vocatum et confir·
matum. Quis ab hominibus, quaese, profectum
istud merito dixerit? At Deus iam in utero for-
matum, non tantum esse, sed et prophetam nasci
voluit. Quare Deus gratuita sua bonitate praevenit
eum quem voluit in hoc officio sibi inservire. Atque
id i sum est de pro hetis omuibus intelligendum
quo de Ieremia hic ‘citur. Nam de sc similiter
etiam Isaias loquitur, qui nequaquam sibi prophetiae
dignitatem a se ipso vindicat, sed ab eo se a quo
et animam et corpus habemus accepisse agnoscit,
a quo sit ad id formatus et vocatus. Adde, vocan-
tem Deum hunc vel illum pro sua voluntate, donis
etiam eundem, ad muneris illius functionem neces-
sariis, ornare. Qualis erat, obsecro, Paulus ante
vocationem, et quam ad apostolatum male disposi-
tus, imo quam remotus et alienus? Nam non modo
in Christianorum numero non censebatur , sed
etiam hostis ecclesiae, ac veritatis persequutor erat:
atque adeo bellum ipsi Deo indixisse, et adversus
ipsius gratiam pugnare videbatur. Nihilominus
vero ad apostolatum a Domino vocatur, ac gregis
Domini nostri Iesu Chrisi gubernatio illi committi-
tur. Unde vero tanta mutatio? Nempe a Deo,
antequam ex utero matris egrederetur, fuerat co-
gnitus. Hoc ipsum in Samuelis persona expenda-
mus. Qui etsi cum sacrilegis, scortatoribus, atheis,
profanis educatus, tamen a Deo paulatim fuerat a
profanis illorum pollutionibus segregatus, et praeter
omnium exspectationem adversus omnes illorum
illecebras communitus, ne se illis pollui pateretur.
Ecquis vero non miretur factum, quum nullus tunc
appareret propheta, ac populus esset corru tissimus,
ipsaque religio pessum ivisse videretur? {nare hoc
diligenter animadvertendum, ut quum a Deo fueri-
mus ad excellentem aliquam dignitatem vocati, nos
tanto ipsi esse devinctiores sciamus, quanto minus
nos aliqua virtus aut industria commendabat. Nam
etsi praestanti ingenio et scientia quis praeditus
est, nihil tamen illa faciunt ad nostram coram Deo
commendationem: etsi nihilominus illis tanquam
praeparatoriis stimulis ad Dei cultum et reverentiam
m ' ac magis urgeri par est: agnoscentes quid-
qui bonorum assequimur, ex mera eius in nos li-
beralitate promanare: neque ullam superesse nobis
gloriandi materiam, quasi aliquid praestiterimus,
aut nostro labore et industria consequuti fuerimus:
sed ⁸os omne occludendum ut sua Deo soli gloria
constet , ac non obscuretur, nosque nostraque
omnia dona soli illi accepta feramus. Et haec
quidem de iis qui ad vocationem aliquam ecclesias-
ticam vocantur hactenus. N os vero etiam singulos
haec convenire nobis animadvertere par est: et
agnoscere, nos a Deo, quum procul abessemus ab
ipso, quaesitos, et ipsum, non quaerentibus nobis,

HOMILIA XIII.

380

obviam sactum et a nobis inventum. Nam, quaeso,
quibus adminiculis, quo mentis impulsu ad evan·
gelii cognitionem pervenimus: quis hic suum stu·
dium in quaerendo Deo et eius veritate ausit prae-
dicare? Quid enim aliud, obsecro, quam rebellio et
contumacia eramus quum nos Deus ipse quaesivit?
Pars enim in vitiorum luto penitus iacebat, nisi'
Deus ipse in rectam viam revocasset: pars tenebris
densissimis involuta, doctrinae veritati resistebat.
Quare satis est conspicuum, non nostris viribus,
non industria, non cura aut labore nos ex tenebris
et corruptelis emersisse, sed Dei nos quaerentis et
in nobis operantis hoc opus esse, quum tamen ipsi
terga daremus, ac adversus ipsum manum porri·
gentem, belluarum instar, reluctaremur. Ao proinde
vera et immota doctrina illa est, nos a Deo, quae·
cunque nostra sit tandem iustitia et sanctitas, prae-
veniri, et ab eodem nobis oculos et aures aperiri,
natura caecis et surdis. Oenties etenim millies
auditam evangelii doctrinam· nunquam percipem-
mus, nisi Deus in nobis ipsis per sanctum suum
spiritum operaretur, aures aperiret, et in animis
nostris insculperet. Sic Christus ipse Dominus
noster apud Ioannem loquitur cap. 6, 45: Quisquis
audivit a patre, et didicit, venit ad me. Quibus
verbis docet, verbum Dei praedicatum ab homine
mortali sie nostras aures ferire, ut a Dei spiritu
interius operante doceamur, et ab ipsius gratuita
bonitate praeveniamur, et ad ipsum trahamur: quos
alioquin certum est in nativa caecitate et cordis
duritie permansuros.

En quid ex verbis illis discendum, quum di-
citur Deus apparuisse Samueli in templo et sanc-
tuario dormienti. Nam si vigilanti, si precihus et
orationi vacanti respondisset, merito Samuel sess
prae arasse, et a Deo exauditus fuisse videretur:
sed ormiens exauditus dici non potuit. Quid ergo,
nonne suorum etiam preces Deus exaudiit? Nae:
verum non ideo non raevenit. Neque enim preces
nostrae possunt aliun e quam a fide manare, fides
vero a Deo est, ac proinde suorum preces Deus
dum exaudit, etiam eos praevenit. Quare mentibus
nostris altius istud infigendum, et ad hano unam
divinae gratiae scaturiginem adscendendum, nos a
Deo cognitos quo tempore illum nesciebamus. Id
Paulus ad Galatas docet, quum ait: Vos antequam
Deum cognosceretis, qui eratis? cognitionem autem
illam Galatarum esse docet ex fide. Atque idcirco
ne suae sapientiae et industriae illam tribuerent,
nominatim illos a Deo cognitos et praeventos tem·
pore caecitatis et ignorantiae ipsorum dicit. Itaque,
fratres, hic tanquam in tabula depictam gratiam
Dei inspiciamus, et nobis dormientibus ipsum pro
nobis vigilasse agnoscamus, et quum non eum nos-

cemus, nec de ipso cogitaremus, nos tamen quaesi-
visse memor1 mente reponamus.

 

