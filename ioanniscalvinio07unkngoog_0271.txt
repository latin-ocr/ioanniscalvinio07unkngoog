457

ct indololatricos cultus duplicantes videas. Et haec
quidem palam conspiciuntur. Quare non frustra
nobis banc historiam proponi certum est, quum
hic dicuntur Philistaei Azotienses non potuisse
amplius Dei manum duram adversum se et suum
Dagonem ferre, et nihilominus idolum illud esse
venerati et coluisse tanquam deum, cuius tamen
nullam esse vim aut potentiam satis animadverte-
bant. Sed et accedit his crassus et brutus stupor,
quo tanquam illusionibus et veneficiis miseri fasci-
nantur, ut imaginentur deos sibi invicem bellum
inferre, et alios aliis adversari. Nae si qua inter
sliquos homines exoriatur contentio, aut altercatio,
ab alterutra parte iniuriam esse aut malam causam
iudicamus. Nam Dei donum pacem et concordiam
esse novimus, qua inter se homines foventur et in
officio retinentur. Quare si in hominibus rixae,
contentiones, dissidia improbantur, quid de numine
cogitandum est? Nam esto deorum multitudo,
qualem miseri illi ethnici et pagani invexerunt,
hoc illis concedatur, tamen mutuas illos fovere iras,
dissensiones, contentiones et Andabatarum more
iuter se pugnare dictu ridiculum, et contra naturam
est. Et tamen hanc esse Philistaeorum opinio-
nem videmus: quod exemplum non leviter nobis
praetereundum est. Namque diabolus ita morta·
lium mentes excaecavit, ut inter deos suos varia
esse bella existimarint. Testes sunto tragicorum
uenae, et poetarum monumenta, quibus totus orbis
repletus est. Verum hnic malo sie occurritur, ut
fabulae illae theologia mystica-dicantur, et allegoriae
quibus ad Dei cognitionem populus adducatur.
verumenimvero quidquid tandem pro se afferant,
eo deveniendum est, natura esse repugnans deos
iuter se pugnare: et quamcunque tandem pro se
rationem adferant, inanem esse futuram. Unde
conspicuum fit quomodo diabolus in incredulis ope·
retur, Deo illi habenas permittente, ut reprobi,
quos sibi subiectos diabolus tyrannice exercet, non
modo sensu et ratione communi priventur, et in
stuporem inducantur, in quibusdam religionis arti-
culis, sed brutis ipsis pecudibus sint deteriores.
Nam, obsecro, quis adeo stupidus aut hebes, quod
monstrum tam detestandum non commoveatur Deo
ipso ex coelis tonante? Atque Philistaeos hoc er-
rore fuisse correptos et velut fascino ligatos vide-
mus. Neque enim de re ignota loquuntur, quum
Dei manum aiunt οἱδὶ nimis duram imminere:
quippe iam dudum haeserat animo et invaluerat
baec apud eos opinio de deorum inter se odiis et
concertationibus. Nos vero summopere caveamus
ne in haec absurda delabamur, summo numini tri·
buentes ex mentis depravatione, quae ne in bomi-
nibus quidem essent tolerabilia.
· Porro dicuntur Aeotienses convocato consilio de-
misse, ut arca iua Dei Gothum dimitteretur. Erat

IN 1. LIB. SAMUEL. CAP. V.

458

autem urbs illa celebris inter Philistaeos, unde pro·
pheta Michaeas praedicens imminentem populo ca-
lamitatem, vetat illamflathum annunciari: quibus
verbis innuit fuisse ipsos Israelitarum hostes capi-
talissimos, qui ex nuntio calamitatis populi maxi-
mam voluptatem cepissent, et quasi victoria parta
triumphassent. Gathum itaque Philistaei deligunt
arcae Dei domicilium. Atque non leguntur Gethaei
recusasse arcae in suam urbem introitum, sed con-
tra potius laetati esse, summoque sibi honori duxisse,
quasi sua urbs aliis dignior haberetur, quae ad
hospitium et domicilium arcae Domini communi
principum consilio delecta esset. Interim in hoc
omnes Philistaei coniurarunt, ut arcam illam in
triumphum deducerent, minime quidem tanquam
illam habituri ludibrio, sed ut captivam in potestate
retenturi, ne sibi amplius detriment0, inimicis autem
auxilio esset, sicut antea fuerat. Atque contrariis
inter 'se pugnant sententiis, qualia esse necesse est
improborum hominum consilia, nimirum implicata
maximis animi angoribus et difficutatibus. Nam,
exempli gratia, fatentur Philistaei deum Israelis
omnipotentem esse: verum tamen captivum deti-
nere illum se posse putant, quod Dagonem suum
victum fateri nolint, quodque in posterum poenas
aut bellum ab illo, si dimiserint, sibi metuant.
Quare pulchre secum agi putant, et sibi gratulan-
tur si vinctum in manibus Deum Israelis, arcam
illam nempe, retinere possint. Atqui de alio di-
mittenda illa deliberant: et Gethenses sibi de illius
receptione gratulantur, quam sibi honorificam fore
putant, quod monumentum sit futurum insignis
illius cladis quam Israelitae post arcam captam ac-
ceperant. Hinc vero clare conspicimus quam inso-
lenter sese Dei hostes indurati gerant, qui gloriari
non possunt nisi in Dei gloriam et maiestatem
peccent, quam obscurare, imo et eripere si possent
molirentur. Neque vero, fateor, id palam profiten-
tur: sed si quis singulorum incredulorum vitam
expenderit accuratius, re ipsa comperiet nunquam
ipsos efferri ambitione et fastu, quin de Dei
gloria et honore tantundem detrahant, et eius se
plumis, ut dicitur, exornent. Ita Gethenses magnos
se assequutos honores existimabant ex arcae in ur-
bem suam introitu, et non animum advertere ad
lagae illas quibus se nihilominus ipsis metuendum
Esus exhibuerat, quod excaecatos haberent mentis
oculos. Nam etsi caedantur, tundantur, occidantur,
nunquam tamen ad Dei manum adscendunt, sub
qua sese deiiciant et maiestatem eius revereantur.
Nae si quis in Gethensibus rationis humanae sen-
sus suisset, nonne poterant Azotienses ad retinen-
dam arcam apud se cogere, vel rationibus pugnare,
et cum illis expostulare? Our non eam Azotienses
retinetis captam? cur nunc nobis invitis obtruditis?
Nam erat in aperto dimissionis causa, nempe, duram

