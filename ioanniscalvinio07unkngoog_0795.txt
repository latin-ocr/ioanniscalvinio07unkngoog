621 IN Ι. LIB. SAMUEL. OAP. XXVII. 622

adversarii et hostes infensissimi fuerant amicos
faciat, qui rebus adversis auxilium ferant: idcirco
saepe apud prophetas Dominus populum solatur,
dicens so facturum, ut gratiam inveniant apud
hostes et peregrinas nationes, ut indicet se, ubi
castigaverit suos, si cum vera poenitentia et humi·
litate ad ipsum confugerint, veniamque deprecati ro·
gaverint, ut vulneribus medeatur quae ipsemet in-
flixit, se effecturum ut crudelissimi hostes quorum
dentibus iamiam laniandi videbantur et unguibus
discerpendi, repente mutatis animis, nostris commo·
dis studeant, et summa nos humanitate excipiant.
Caeterum non dubium est quin quum Achis Davi·
dem apud se recepit diligenter in facta Davidis
inspexerit, et fidos homines habuerit qui facta dicta-
que ipsius explorarent. Neque enim etsi Davidem
tam humaniter exceperat efficere potuit quin ipsi
quodammodo diffideret, etsi speravit successu tem-
poris Davidem in gratiam receptum, fidum ipsi
servum futurum. Ex quo apparet animum consilia-
riorum ipsius atque adeo etiam populi a Deo inflexum.
Neque enim dubium est quin ex ipsa plebe multi
iniquis oculis Davidem intuerentur, et memoriam
refricarent caesorum a Davide vel amicorum, vel
cognatorum, vel affinium: ac proinde sumere de
i o vindictam, et semel ipsum tollere cuperent.

'vina igitur providentia Davidem texit, fuitque
ipsi clypeus adversus istos insultus, ut sub eius
umbra tutus esset.

Deinceps sequitur Davidem rogasse regem ut
concederet ipsi aliquam urbem in qua tutus habi·
taret, his verbis: Su· inveni qratiam in oculis cuia,
detur mihi locus in una urbium reyionis huius, ut
habitem ibi. Gur enim manet servus tuus in civitate
nqis tecum? Quibus verbis David propositis incom-
modis regem philistaeorum flectens nititur ad peti-
tionem ipsi facilius concedendam: reges enim ple-
rumque suis commodis et quieti student. Docet
igitur David non esse ex regis utilitate si in urbe
regia habitet, et praeterea quod multis stipatus esset
militibus fieri nou posse quin rex aliquod ·incommo·
dum ex eo perciperet. Atque speciosae fuerunt
istae Davidis rationes: etsi minime dubium est quin
longe alius fuerit ipsius scopus quemadmodum etiam
fidem facit eventus. Dissimulat dgitur apud regem
Achis quod intus fovebat, et tamen nihil profert
quod uon veri speciem haberet, et quin facile esset
discernere an mentiretur et sciens prudens falleret.
Speciosis igitur rationibus petitionem suam adornat:
sed quae tamen fuit ipsius mens? nempe speravit
primum se ab incredulis separatum facilius sincero
Dei cultui vacaturum, daturumque operam ne tan·
quam profanus audiret, quasi cognitam in Iudaea
religionem contemneret. Deinde sibi etiam meliorem
occasionem oblatum iri hostibus populi Dei damnum
inferendi, et regi Achis sine iniuria tamen Israe-

litarum tificandi. Hactenus igitur David ipsi
nonnihil 'ssimulatz tamen nou est mentitus, quem·
admodum paulo post mentiri ipsum audiemus, sed
in praesentia aliquid dissimulavit, et quod veri
speciem habebat, proposuit, etiamsi aliud pectore
occultarit. Si quis igitur quaerat Davidine istud
licuerit, respondemus non omnem dissimulationem
semper esse vitiosam et condemnandam. Dissimu-
lare enim est partem consilii nostri tegere. Neque
enim tenemur hostibus nostris omnia consilia nostra
patefacere, imo ne fratribus quidem semper cogita-
tiones patefacere cogimur, sed tantum cum candore
et integritate cum proximis conversari. Sic Paulus
fideles exhortatur, ut cum integritate et animi ‚can-
dore inter homines vivant. Itaque dissimulatio non
semper est in vitio, sed quum ita dissimulatur ut
falsum dicatur, tuno dissimulatio illa vitiosa est et
merum mendacium. Davidem igitur dissimulantem
apud regem Achis suum consilium respondemus
non peccasse, nec offendisse Deum, praeterea lau-
dandum eius consilium discimus quo praevidit Phi-
listaeorum adversum se odia et murmura si cum
suis militibus et familia diutius in urbe regia
mansisset„ et praeterea fore ut Davidem ad suam
religionem sollicitarent, et cogere vellent aegre fe-
rentes separatam i sum a sua· religionem habere.
Quae omnia provi ens, et ut libertatem haberet
sese purum ab idololatricis superstitionibus et pol-
lutionibus conservandi, seorsim habitandi facultatem
sibi concedi postulavit: etsi non dubium est quin
se multis periculis obiiceret. Neque enim tam erat
consilii et rationis expers quin praevideret se in
parvo oppido facile ab hostibus intercipi posse: et
si Philistaei adversus se conspirent ipsorum iniuriis
expositum fore, et in urbe clausum effugiendi viam
nullam habiturum: ac proinde vitam suam singulis
momentis magnopere periclitari. Verum quidquid
accidat superatis istis difficultatibus mavult his pe-
riculis et incommodis habene libertatem Deo pure
et sincere serviendi, et se purum ab idololatricis pol·
lutionibus conservandi. Denique prudenter David
odium omne hostium vitavit, et suspicionem am—
bitionis quasi dignitatis aliquem gradum ambiret
contentus vitam obscuro loco ducere et tueri. Rex
igitur Achis dedit ei Siceleg. Ex quo apparet iterum
impulsum a Deo regem motu non ordinario: nam
certum est excaecatum a Deo regem Achis quum
hosti Davidi finitimam urbem Iudaeae concessit:
nam si suspectum ipsum habebat, quare in urbe
finitima Iudaeae ac non potius in medio regionis
eum collocabat, ut omnis ei nocendi potestas adi·
meretur? Sed nou dubium est quin avaritia regis
this eum impulerit et incautum deceperit, ut solent
pisces praedae inhiantes hamo decipi. Nam Davidem
in urbe finitima collocans , existimavit Perpetuis

praedationibus et incursionibus Davidem 'm hostes

