451

oportet Philistaeos huius facti, ac publice profiteri
Dei maiestatem longe suo idolo potentiorem. Sic
papistae quum maxime populum istiusmodi super·
stitionibus pascere, suamque turpitudimen tegere
cupiunt, eo magis sese produnt, et se, vel ipsis
testibus infantibus, risui et odio omnium exponunt.
Quid enim aliud ex istis audias quam: Hic sanctus
febribus medetur, ille gravidas mulieres adiuvat.
Hic pollet hac virtute, ille alia. Hic melior et
praestantior, ille inferior. Denique solas virtutes
sanctorum suorum in ore habent, et eorundem mi-
racula praedicant. Inde natae reliquiae, et earun-
dem cultus. Ac si sorte idolum inveteraverit, no-
vum erigendum proponitur, ac veteris adusti cineres
colliguntur in reliquias, et venerandi omnibus ex-
ponuntur. Quales, quaeso vos, isti dii? Annon
deridiculi nimium? annon ipsis pueris notae istorum
fraudes et sordes foetent? Neque vero magna vis
ingenii requiritur in istis agnoscendis Satanae frau-
dibus, quibus istiusmodi simulacra nititur in deos
erigere, et cultum Deo debitum iisdem instituere.
Quid de crustaceo idolo dicam, quod adorandum et
venerandum proponitur, quasi in illo sit Christi
corpus inclusum? Ecce, ut Deusveritatis inimicos
constringit, et quodammodo tormentis adigit ad
Dei gloriam suo testimonio propagandam, et suorum
idolorum, et simulacrorum, ac rituum caeremonia·
rumque vanitatem et inanitatem ore proprio pate-
faciendam, et detegendam. Verum tantus est ho-
minum stupor, immo tanta est malitia, ut donec
Deus ipse cor ipsorum aperiat, nulla miracula in-
credulos moveant, nullae cohortationes ad salutis
viam adducant, quos altus idolomaniae veternus
occupavit. Atqui papistae pollicentur se, si miracu-
la viderint, statim ad fidem convertendos. At contra
certum est, eos etiamsi quaecunque ab initio mundi
sacta sunt miracula ante oculos habuerint, tamen
pertinaciter veritati restitutos. Quid ita? Nempe
quod Satan oculos ipsorum sic excaecarit, ut viden·
tes non videant. Verbi quidem divini tantam esse
vim oportere fatemur, ut ipsa durissima saxa fran-
gat, et in hominum corda durissima et horridissima
penetret ipsis praedicatum et eadem emolliat: sed
tamen, iusto Dei iudicio, non modo non mollit in-
credulorum cor, ut magis etiam induret. Quare
hanc unam esse viam ad Dominum revertendi scia·
mus, si virtute sancti spiritus in nobis agente ad
ipsum adducamur, ut ipse mollitis animis nostris
sibi nos reconciliet. Nam alioquin certum est nos
ipsis incudibus sore duriores. Nae, si quis magnis
malleorum ictibus incudem feriat, certum est resi-
lituros semper malleos, quod in incudem duriorem
incidant: atque ea est omnium hominum conditio,
quum Dei testimoniis et miraculis quodammodo
feriuntur, quae procul dubio irrita sunt omnia, et
nullius erga ipsos ponderis futura, donec ipse Deus

HOMILIA xlx,

452

ita contundat et emolliat, ut sub potente manu
Dei deiectos humiliari doceat.

Et de istis hactenus. Deinceps vero Deus di·
citur ipsos homines aggressus postquam irrita esse
vidit, et nullius apud ipsos effectus testimonia vin-
dictae suae: atque propius urgens in pudenda ipsorum
morbos diros immisit, quae verua dicunt, aut hae·
morrhoidas. Agnosco quidem naturales esse istos
morbos: sed quum serpit contagio, et singulos
vel regionis vel urbis incolas invadit, nae nova et
insolens est calamitas, veluti siquis singulis alicuius
urbis incolis capita diceret amputata. Itaque Phi-
listaei satis convicti sunt non esse naturalem hunc
morbum, quum singulos illa lues invaderet, sed
divinam esse manum poenas ab ipsis reposcentem.
Itaque vel invitos agnoscere faterique oportet ur-
gente vi morbi: Deum Israelis manum suam ‘
rem adversum se suumque deum Dayonem extendisse.
Sed, quaeso, num ideo meliorem mentem induunt,
et de illo venerando colendoque serio cogitant?
Minime gentium. Sed contra se quam metuunt
vindicem manum eius effugituros procul eam aman·
dando a se et relegando sperant. Hinc vero mag-is
ac magis fit nobis conspicuum quanta sit incredulorum
in errore pertinacia, quos si divinorum iudiciorum
testimonia propius urgeant, ut nullus amplius ex-
cusationi locus sit reliquus, et metum divinorum iudici·
orum ac potentiae ipsius dissimulare nequeant, tamen
non agnoscant rebellionem innatam, neque pervi-
caciam et animi duritiem deponant, sed tantum
latebras et effugia quaerant, quibus se, si possent,
Dei potentiae eximant. Nonabsimiles furibus, aut
latronibus aut similibus quibuslibet facinorosis, qui
iudicis manum metuentes, fuga sibi quaerere salu-
tem nituntur, nusquam tuti, nunquam quieti metu
poenae imminentis. Aut flagitiosis et reis ob ma-
leficium aliquod qui, ubi sentiunt insequentes ee
apparitores, aut metuunt ne in illos incidant, aeae
iu quaelibet pericula dant praecipites, et saepe despe-
rabundi sibi mortem inferunt: sic Philistaei isti
latebras quaerunt adversus Dei praesentiam. Quae
quum nobis exempla proponuntur, sciamus idem
omnibus Dei inimicis, quum in reprobum sensum
coniiciuntur, accidere. Nam etsi facinorum veterno
occupentur, tamen ubi Deus propius urget, et pro-
pria conscientia ipsos premit, latebras quaerunt
adversus Dei maiestatem, et fuga sibi quaerere
salutem student. Atque huius rei nobis exemplo
sunt Philistaei: qui tandem sese Dei manu urgeri
sentiunt, et quamvis nullo admonente propheta, aut.
stuporem indicante, naturae sensu ad Deum usque
assurgere docentur. Quin etiam summa Dei potes-
tas hic est observanda, sic operantis ut agnoverint
et vel inviti iudicarint ac fassi sint, Deum Israelis
esse deo suo potentiorem, atque nihil se passos,
nisi illo vindice. Verumenimvero Dei potentiam

