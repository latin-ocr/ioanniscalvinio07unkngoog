193

non oportuerat: quare nunc Deus ostendit quid
illis tanta illa audacia profuerit, quae non modo
repente effluxit, sed etiam metus ingens illos occu·
pavit, ut neque vires, neque consilium quo se tue-
rentur haberent, sed tanquam semimortui ad suo·
rum hostium conspectum obstupuerint, et animum
illis resistendi, licet viribus satis instructi, non
habuerint. Sed malum longe gravius istis omnibus
accessit, turpis illa gigantis gloriatio, de populo
subiugando cum Dei ipsius contumelia coniuncta.
Nae si in solum populum dedecus recidisset, parum
id fuisset: sed quum impius ille gigas in ipsum
Deum viventem insurgat, quasi populum, quem in
suam clientelam receperat, tutari non posset, nec e
suis manibus eripere, quis vere pius et religiosus
homo non magnopere animo commoveretur? Verum
enimvero maximam populi partem adeo stupidam
videmus ut istis non afficiatur: quos contra gra·
viter commoveri oportebat. Sic pios et religiosos
viros conspicimus, etsi dedecore et ignominia appe-
tantur, non tamen propriis iniuriis tantopere affici
et commoveri, quam quum Dei contemptum anim-
advertunt: sic audimus conquerentem in Psalmo
prophetam, et vehementer se excruciantem, quum
improborum voees illas audiret: Ubi est nunc ille
Deus vester, quur non vos servat nunc? Atque huc
impietatis devenerat profanus ille Goliath, qui non
tantum res creatas aggreditur et contumeliis afficit,
sed in ipsum Deum viventem qui adorabatur in
Israele est iniurius et contumeliosus. Ae sane cer-
tum est Deum aliquando permittere suum nomen
blasphemari propter eos qui profitentur se ipsius
populum et haereditatem. Et impii, ut impelluntur
a diabolo, quaerunt in nobis occasionem fremendi
adversus Deum, et adversus eum insurgendi, et
sacrosanctum ipsius nomen contumeliis proscin-
dendi. Atque proh dolorl nimium frequentia sunt
hoc saeculo istorum exempla. Nam quoniam evan-
gelii reformationem profitemur, nonne quotquot
evangelio resistunt, et suam idolomaniam et super-
stitiones pertinaciter tuentur, semper sunt in ex-
cubiis, et nostras actiones explorant, si forte occa—
sio illis adversus Deum blasphemandi detur, et
adversus salutis doctrinam virus suum effundendi?
Ac licet occasionem non habeant calumniandi,
nullum tamen latrandi eanum instar finem faciunt,
si mordere non possunt. Verum si nos adeo ve·
sanos esse contigerit, ut professioni non respondea-
mus, et vita nostra professionem arguat mendacii,
si nempe nos Dei filios, si fideles et evangelii doc-
trinam sequi profiteamur, et interim iniquitas nostra
palam conspiciatur, et Ourios simulantes bacchanalia
vivamus, sane nostra culpa Dei nomen sacrosanctum
impiorum blasphemis vocibus exponimus. Istud
autem Dens permittit, ut crimen nostrum tanto
gravius fiat, et ideo nostra etiam maior condem-

calvini opera. Vol. XXX.

IN I. LIB. SAMUEL. OAP. XVII.

194

natio. Idem iis omnibus contingit qui negligenter
aut temere Deum colunt, et maxime conspicuum
est in Israelitis, quos Deus, quoniam legem et pro·
phetas reliquerunt, et nominis divini contemptui
occasionem praebuerunt, graviter increpat: Vos in-
quit, causa estis quod nomen meum blasphematur
inter incredulos, quid amplius adversum me potestis?
Nae iste cumulus est impietatis, quum propter
vitia et peccata vestra profanis occasio datur nomen
meum blasphemandi.

Quamobrem exemplum istud est diligenter no-
tandum. Nam etsi hodie Goliath non vivit in
terris, multos tamen successores et illius similes
aetas nostra progenuit, plenos arrogantia et ferocia,
qui nullum finem faciunt Deum ipsum et verbum
ipsius veluti cornubus impetendi. Discamus itaque
vitam nostram tam integre et sincere instituere,
ut improbis os claudatur, et confusione operiantur,
ne nobis evangelii profanatio et contumelia me-
rito possit imputari. Sane fateor improbos non
propterea finem facturos adversus Deum blaterandi,
et nomen ipsius discerpendi, si possint, et verbum
ipsius blasphemis vocibus proscindendi, licet nullam
ipsis occasionem praebuerimus: sed si fiat, erimus
extra culpam, et tandem etiam Deus in illorum
capita blasphemas illas voces et contumelias deri· ,
vabit, et in graviorem condemnationem praecipites
dabit. Danda igitur nobis opera et in hoc summis
viribus incumbendum, ut omnem occasionem cap-
tantibus adimamus, Pauli apostoli praeceptum hac
in re sequentes, et, quandoquidem evangelii doc-
trinam vitaeque sanctimoniam profitemur, re ipsa
nos tales quales haberi volumus exhibeamus. At
si vero, Dei gratia, sic vixerimus ut nullam istis
Dei contemptoribus blasphemandi divini nominis
occasionem dederimus, et huius criminis rei fieri
non possimus, dolendum tamen est ex animo et
vehementibus gemitibus lugendum, quum impiorum
tam effraenem esse contumaciam audimus, ut Dei
nomen veramque religionem contemnant, et blas·
phemis vocibus proscindant. Hic intueamur boui
illius Ezechiae regis exemplum, qui, quum ad suas
aures pervenissent Rabsaces illius insanae voces,
quibus Deum vivum irridebat. dicens illum non
potentiorem fore adversus dominum suum Sanche—
ribum diis aliarum gentium: lieet bonus ille rex
sciret id sua culpa non contigisse, et conscientia
ipsi restaretur apud Deum et ipsius angelos virtuti
suae potius quam vitio tribui quae obiiciebantur,
tamen scissis vestibus coram Domino testatus est,
quanto divinae gloriae zelo arderet. Illius nos
zelum et fervorem decet imitari: Deoque sua relin-
quere iudicia, qui blasphemos illos suo tempore tan·
dem est ulturus et gravissimis poenis puniturus.
Licet vero Deus improbos et blasphemos ulciscatur
suo tempore, et in ipsorum capita blasphemias

