185 IN 1. LIB. SAMUEL. OAP. XVII. 186

hominibus vilis et abiecta Davidis erat conditio,
longe tamen illi consultius erat in domo paterna
sedere ad pascua, quam in aula regia cum Saule
vitam agere. Caeterum hic superbam illam iacta-
tionem ex contumacia et obstinatione adversus
Deum nasci videmus: nam habebat satis magnam
occasionem sese humiliandi, quum a malo spiritu
sic agitaretur: et hominum conversationem potius
erubescendi quam sese efferendi. Nae suae tegendae
turpitudini latebras quaerere potius debuit et ultro regia
dignitate se abdicare, quam arrogantius insolescere:
vel Ionathano filio tradere potius, quam apud ple·
bem vilescere. Sed ita solent quicunque Dei forti
brachio resistere nituntur ; etsi notus illorum furor,
tamen arroganter sese gerere, et magnopere iactare,
quasi omnibus suum ingenium prodituri. Ac sane
dubium non est quin a Domino excaecentur, miris
modis iudicia sua exserente in eos qui gloriam
mundi venantur, et ambitione, ac superbia rum·
puntur, ut ipsi sibi dedecus et ignominiam accer-
sant, et omnibus odio sint et contemptui. Caeterum
ex istis apparet ratam factam fuisse a Samuele
initio latam sententiam, fore istud ius regis, ut ac·
ciperet subditorum liberos, et iis ad quodcunque
vellet opus uteretur. Et hac ratione Deus ulcisci
pulum voluit graviter lapsum uum regem a
omino postulavit, libertatemque num inaesti-
mabile parvi faciens perdidit. Ac si fuisset Isa1
facta optio, domine Davidem retinere, an in aulam
mittere mallet, non dubium est quin domi filium
retinere quam in aulam Saulis mittere maluerit.
Etsi non sine muneribus pro suae conditionis ra-
tione pater eum dimisit; nam et pane et vino et
similibus onustus David ad regem pervenit, ut
ropria substantia sese veluti spoliaverit. Nae a
{avide greges in pascua ducente pater maximam
utilitatem percipiebat, qua iam privatur, sine ulla spe
compensationis. Mittitur ergo David a patre in aulam
coram rege citharam pulsaturus: ea tamen conditione,
ut quum officio satisfecerit filius, revertatur. Sed Saul
eum apud se retinet, et satis arroganter de ee sen-
tiens, magni beneficii loco ponit, quod invenerit
gratiam in oculis suis: patremque et filium sibi
hoc nomine plurimum devinctos arbitratur. Scilicet,
id magni beneficii loco babendum, quod afflicta sit
familia, eo sublato qui toti familiae serviebat et
laborabat, et veluti mortuus patri fuerit, ex quo
nullam utilitatem percipiebat: quod quid aliud fuit
quam quaedam latrocinii species? Hinc igitur
agnoscendi sunt aulicorum et primariae dignitatis
virorum mores, qui sibi natos omnes arbitrantur,
et sua potestate vehementer abutuntur. Hinc multa
ipsorum inique faeta, hinc rapinae, hinc caedes,
quae tamen omnia ludum et iocum arbitrantur:
quod in inferiores nibil non sibi licere existiment.
Quamobrem eo maiores gratias agere Deo debemus

quod e tam dura servitute et miseria nos exemerit,
et otia haec fecerit et singulis potestatem domi suae
quietam vitam agendi, et liberis suis ac facultatibus
utendi fruendi dederit. Quod quantum sit beneficium,
quantique faciendum, sentiremus, si Deus a nobis
auferret: quamobrem nimium magna nostra est ingra-
titudo, quod tantam Dei erga nos benevolentiam non
agnoscimus, qua nos ab istiusmodi potentiorum in-
iuriis protegit, et a nobis vim omnem et rapinas
arcet, et ne lana de dorso nobis, ut aiunt tondea-
tur, impedit.

Quaeri vero potest hoc loco, quinam David
Saulis armiger factus sit, quandoquidem ad illum
usque diem in pascuis vitam egerat, et ad ovium
septa sederat, adeo ut ad militiam instructus non
fuisse videatur. Verum quae de Davide hic di-
cuntur, et quae laudes ipsi tribuuntur, satis osten-
dunt non fuisse illum adeo rusticum et incultum,
ut non fuerit excellentibus donis et virtutibus in·
signis, etsi non apud omnes ipsius facta celebra·
rentur. Equidem et in ipsa paterna domo fateor
eum fuisse contemptibilem, quemadmodum ante
vidimus. Nam Isa1 liberis suis coram Samuele
septem productis, Davidis nullam, quasi ne natus
quidem esset, mentionem fecit. Ex quo apparet
quam saepe hominum malitia ct ingratitudine Dei
dona licet in aliquo valde conspicua conculcentur
et flocci fiant, ab iis qui ea non tanti faciunt quanti
oporteret. Nominatim enim honorificam Davidis
fieri mentionem videmus, et- dici fortissimum robore,
virum bellicosum, et prudentem in verbis, cithara·
que bene psallentem. Quae sane non parva laus
fuit Davidis: raro enim in iuvenibus fortitudo cum

rudentia convenit ς quamobrem eo fuit admirabilior
havidis virtus, ad quam prosper etiam rerum
eventus quum accederet magnam sane de se ad-
mirationem ipsum concitasse non mirum est. Ne-
que enim istae virtutes sunt rusticorum propriae:
quandoquidem natura timidi, agrestes, idiotae sunt,
et fortitudine, prudentia, consilio, industria et cac·
teris istiusmodi virtutibus non sunt praediti, qui·
bus aulici plerumque et alii homines insignes sunt.
Praeterea qui consilio pollent, et iuri dicundo
praesunt, non sunt plerumque audaces neque ad arma
tractanda habiles, sed ratione et consilio insignes.
Quin et multos viros bonos videas tamen non esse
industrios: ex uibus fit nobis conspicuum: Deum
extraordinarie avidem istis virtutibus exornasse:
uae tamen in illo quamdiu ad pascua sedit quo·
dammodo contemnebantur et vilescebant. Unde ap-
paret verum id esse quod paulo ante dixi, dona
Dei licet in multis conspicua, non tamen pro digni·

tate recipi, et hominum ingratitudine fieri ut uon .

agnoscantur. Verum enimvero licet ita haec usu
veniant, viros tamen bonos quibus sua dona Deus
distribuit, decet istam ingratitudinem patienter ferre

