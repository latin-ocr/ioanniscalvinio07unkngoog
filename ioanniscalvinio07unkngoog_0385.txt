665

Atque hactenus de hoc facto dictum esto, et
de doctrina quae inde est haurienda, quum tam
brevi temporis spatio tanta hominum armatorum
multitudo coacta est. Alia vero ex parte insigne
hio testimonium habemus excaecatum a Deo fuisse
Nassum regem et imperatorem Ammonitarnm. Nisi
enim Deus et ipsum ducem et exercitum stupore
percussisset, poterant ex nunciis sciscitari, quae
Iabensibus promissa essent, quae spes auxilii et
suppetiarum appareret. Verum ambitiosus iste et
gurges insatiabilis facilem victoriam sibi pollicetur,
et spes inanes pascit, quum exiguum exercitum
fudisset: ao suae ditionis terminos longe lateque
extensum iri sibi persuadet: nam sibi omnia procli-
via et facilia pollicetur: ac si quae auxiliares copiae
suppetias obsessis laturae venerint, eas se facile
debellaturum, et post illam cladem se victoriam
facilius persequutorum, et parta fruiturum. Quam-
obrem avaritia et ambitione tumidus, instar furen-
tis apri in retia dat se praecipitem, aut instar
avidi piscis iu hamum irruentis solido dentem
infigit. Talis ille rex Ammonitarum, quem Deus
stupore mentis percusserat, et cupiditate ditionis
augendae et longe propagandae ferventem excaeca-
rat. Nam parvi momenti facit oppidi illius deditio·
nem; sed si populus in ferendis suppetiis tardior
ac remissior esset, sponte sese illi omnes deinceps
tribus dedituras, et devictis auxiliaribus copiis, si
quae venerint, facile reliquas sub iugum suum tri-
bus mittendas. Hinc discamus socordiam istius-
modi et arrogantiam fugere, quam a Deo maledi-
cendam certum est. Caeterum Deo pro nostra
salute vigilante, ne ideo segnescamus, et in fide
remissiores simus: sed potius magis ae magis exci-
temur, et de nobis serio cogitantes ad Deum votis
et precibus ardentibus confugientes eius opem expe-
tamus. Nam, ut dixi, quaevis arrogantia secum
maledictionem trahit, et quominus ad Deum con·
fugiamus impedimento est, et tantundem ab eodem
separat. Quare vigilare nos oportet, et cavere ne
socordia segnescamus: ac in primis ne a nostris
cupiditatibus abripiamur et excaecemur: cuiusmodi
gobis exemplum hoc loco iste incredulus suppe-
itat.

Sed eius caecitatis a Deo immissae illi cer·
tius adhuc sequitur testimonium, quum Iabenses,
per nuncios ad ipsum dimissos, significarunt ei,

fore ut crastina die ad ipsos exirent, ut faciant ipsis
prout bonum videretur in oculis ipsorum. Crastinus
ille dies sub aestum solis, tempus erat a Saule

praescriptum, quo suppetias laturus erat. Ille ita-
que Naasus verbis illis fretus· et securus de eruen-
dis civium singulorum oculis cogitat, ut minatus

erat se singulis oculum dextrum effossurum, ut

ignominiae perpetuae notam ipsis inureret, quae in

totum populum israeliticum redundaret, immo et

IN Ι. LIB. SAMUEL. cAP. xl.

666

ipsum Dei nomen peteret. En quae consilia volvat
animo, quos sibi triumphos, uae trophaea promit·
tat. Sed insanus non sentit ane securitatem suae
dissipationis et exitii causam fore. Hinc igitur
agnoscamus, quo securius hostes Dei et evangelii
ipsius miseris filiis ipsius insultant, et maiores ani-
mos sumunt, et quo magis excaecantur abripiun-
turque a suis cogitationibus, eo propinquiores esse
suo exitio. Nam si, exempli gratia, paries aliquis
intumescat, et propendeat, eo quidem spissior et
crassior videbitur3 sed tamen ille tumor ruinae et
exitio propinquiorem esse ostendit. Sane impii
homines non sunt istiusmodi parietibus absimiles,
quorum tumor et arrogantia ruinam proximam in·
dicat. Quare quum illos furorem suum despuman·
tes conspiciemus, ne metu perterriti animum de·
spondeamus, sed a Domino summam illorum con-
fusionem brevi suturam exspectemus. Caeterum
merito hio quaeritur, an Iabensibus licuerit dolis
hostes ita ludere: nam manifesta fraus fuit, et
malus finis sermonum quibus per nuntios deditio-
nem pollicebantur. Inducias aliquot dierum pacti
erant, ad mittendos nuncios ad amicos pro auxilio
petendo: Iam vero reversis nunciis, dissimulant
spem auxilii: fratrum et· amicorum segnitiem in
ferendis suppetiis accusant, deditionem simulant,
et poenas quas illi de eruendis oculis minati erant
se ferre paratos, tanquam victos, simulant, et ita
hostes ludunt. Atqui scimus nihil simulate sed
aperte et candide omnia facienda: quare Iabenses
videntur hic graviter reprehendi, quod Naaso im-
posuerint simulantes se ad ipsius misericordiam
confugere, et dedere se paratos, dictis conditioni-
bus. Sed non est subtilius ista quaestio tractanda.
Vetus enim illud est proverbium: Nulla fides pie·
tasque viris qui castra sequuntur: et certum est
Deum multa in bello tolerare simulate et dolose
facta, quae in communi convictu nullo modo fer·
rentur. Nam si quis hoc simulet, aliud vero agat
merito perfidiae damnabitur. Sed belli tempore
fugam simulare licet, ut eo maiore vi converso
agmine in hostes impetus fiat: itaque fugae simula·
tio in hoc erit ut hostes incauti et inordinati de-
prehendantur. Denique non eadem ratio pacis et
belli: verumtamen principium istud est semper
retinendum, semper veritatem et rectitudinem ob-
servandam, quod omne mendacium Deo displicet.
Mendacium autem cst, quum proximum fallere
seu factis, seu verbis animus est, aut aliqua subest
simulatio. Belli etiam tempore datam fidem ser-
vandam esse notandum est, Deumque in periuros
et fidem fallentes animadversurum. Interim non
omnis simulatio condemnanda: quemadmodum Ia·
benses hic agunt simulate et prudenter. Sibi enim
malum creassent, si de auxilio promisso Nassum
certiorem fecissent. Nam irritati hostes potuissent

