317

manusua. 14. Etmittebat eam inlebetevm velia
labrum, vel in ahenum vel in cacabum.- et omne
quod levabat fuscina, tollebat sacerdos sibi.- sic facie·
bant universo Israeli venientium in Silo. 15. Etiam
antequam adolerent adipem, veniebat puer sacerdotio,
et dicebat immolanti: Da mihi carnem, ut coquam
sacerdoti.- non enim accipiam a te carnem coctam sed
crudam. 16. Dicebatque illi immolans.- Incendatur
primum iuxta morem hodie adeps, et tolle tibi quan-
tumcunque desiderat anima tua. Qui respondens
aiebat ei: Nequaquam: nunc enim dabis, alioquin
tollam vi. 17. Erat erqo peccatam puerorum prande
nimis coram Domino .· qaia detrahebant homines sa-

crificio Domini.

In primis hic observanda est Elcanae obedien·

tia, filium suum adducentis, ac summi sacerdotis
custodiae tradentis, paternoque iure sese quodam·
modo abdicantis. Scimus enim quam tenerae pa-
rentum erga liberos στοργαὶε praesertim erga infantes
quibuscum colludant, quos non adeo facile cuivis,
alieno praesertim, permittant, ut eorum praesentia
et conspectu priventur. Verumtamen Elcana pro-
batum uxoris votum implet filiumque totum Dei
cultui dat et dicat. At ecce non leve offendiculum,
quod nimirum Heli sacerdotis filii, quibuscum puer
ille sacerdotio ministraturus erat, improbi essent
atque flagitiosi. Quale taedium cepisse ipsum
arbitramur, quum filium animadverteret non procul
abesse a via perditionis, quod inter flagitiosissimos
homines et tanquam certissimas pestes versaretur.
At longe alia mente Anna ipsum Deo voverat,
longe alio auimo Elcana votum implens Deo di-
carat, puta ut in puritate educatus Deo per totum
vitae curriculum inserviret. En vero Heli domum
pestilentissimam: unde votum suum Elcana revo-
candi occasionem, eamque speciosissimam, habere
videbatur. Ac sane merito quis miraretur quinam
Elcana puerum a Deo nactus in flagitiosorum ho·
minum manibus ipsum relinquat. Atqui et hanc
tentationem Elcana superavit, votumque ratum fecit,
licet sacerdotis domum confusissimam depravatissi-
mamque conspiceret. Verum enim vero Deus nihi-
lominus beneficum se erga ipsum exhibuit atque
misericordem, quod in istarum corruptionum lutum
veluti demersum Samuelem non permisit tamen
infici, et non aliter rexit et tutatus est quam si in
bonos morum doctores incidisset, quod longe maius
fuit beneficium quam si aliter contigisset. Nam
age, filios Heli angelorum instar fuisse nobis fin·
gamus, atque adeo sanctimoniae, pudoris, modestiae
speculum, sane Samuelis educationem futuram
sanctiorem melioremque nemo pius diffitebitur: sed
hominum industriae et labori tributa laus omnis
tantundem de Dei gratia detraxisset. Contra vero
quum in flagitiosorum, perditorum, Dei contemp·

IN I. LIB. SAMUEL. CAP. H.

318

torum, helluonum, scortatorum, denique ad omne
flagitium proclivium hominum consortio educatus,
tamen inpollutus a Deo conservatur, annon speci-
alis gratiae testimonium istud longe est excellentius
atque commendabilius quam si melior institutio ei
contigisset? Hinc discamus, nobis Deo servire cu·
pientibus‚ diabolum multa ante oculos obiecturum,
quibus a proposito dimoveamur, nisi in sancto pro·
posito firmiter perseveremus. Nihil aggredi, inquam,
aut suscipere unquam nos posse certum est ad Dei
gloriam, quin reluctantem variaque impedimenta
suscitantem diabolum experiamur. Quare discamus
nullis terriculis a proposito dimoveri: sed Elcanae
exemplum imitantes quoscunque casus superare:
atque adeo, si forte nos in flagitiosos et improbos
homines incidere contigerit, Deo nos commendare,
ut quemadmodum Samuelem, ita et nos spiritus
sui gratia et virtute protegat, ne unquam malis
exemplis in ultimum exitium pertrahamur, nostram-
que inflrmitatem nos magis atque magis edoceat,
ut tanto ardentius et cum maiore sollicitudine ad
ipsum confugiamus. Absit autem occasionem hinc
inde discurrendi, et consortia quaevis quibus ad
vitia sollicitemur frequentandi, putemus oblatam:
sed potius admoneri, ut si forte nos incauti pro au-
gelis et religiosis hominibus in flagitiosos incideri-
mus, tum ad Deum confugiamus, atque eius in nos
gratiam et beneficentiam speremus, certo persuasi
fore ut nunquam ipse nos permittat pravis consor-
tiis infici, atque in ultimum exitium pertrahi.
Caeterum quum hic filii Heli dicuntur, filii
Belial, id est nequam et flagitiosi, ne leve quoddam
illorum vitium existimemus, quemadmodum nemo
inter mortales sine crimine vivit, quod nunquam
eam quae requiritur perfectionem assequamur: sed
potius notari quandam insignem improbitatem, at-
que Dei contemptum teneamus. Vox enim illa
Belial, depravatos et inemendabiles designat, qui
nullo pudore moverentur, nullo Dei metu retine-
rentur, sed Dei et hominum contemptores pudorem
omnem atque metum abiecissent. Non ergo tantum
flagitiosos et improbos fuisse Heli filios, ut multos
videas ad quaevis vitia proclives, sed in malitia
confirmatos frontem ad omne scelus perfricuisse, pu-
doremque omnem abiecisse sciamus, atque emenda·
tionis nullum signum dedisse. Quantum, quaeso,
toti populo offendiculum, sacerdotes, proxime ad
Deum accedentes, et pro populo intercedentes, at-
que adeo Domini nostri Iesus Christi figuras, ta·
men omnis flagitii, malitiae, perversitatis atque con·
fusionis esse conscios? Quare cavendum summo·
pere ne hominum autoritate a recta via unquam
dimoveamur, illis quos viae duces esse decuerat,
ad quaelibet flagitia nos suo exemplo invitantibus.
Nam si a mortalibus fides nostra penderet, quam
infirmo fulcro, quaeso, niteretur? Quamobrem licet

 

 

 

