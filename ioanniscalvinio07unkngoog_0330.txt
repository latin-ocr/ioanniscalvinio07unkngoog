571

turarum inspiret, qua etiam ad rectam obedientiam
componamur, et a Dei solius nutu pendeamus. At-
que ut olim prophetas sancti sui spiritus affiatu
rexit, eodem nos etiam sui spiritus lumine illustret,
ut in ipsius schola maiores in dies profectus fa·
ciamus.

Sequuntur verba illa, servum Saulis habuisse
praesentem in manu quadrantem sicli arqentei, quem
darent viro Dei donum seu munusculum. Ex quo
etiam apparet illius saeculi stupiditas. Nam fuisse
non parvam divini cultus corruptionem apparet,
quum vel nummum aliquem, vel farinae mensuram,
vel ova, vel quid simile prophet-is offerrent, quasi
pretio aliquo divini verbi revelationem ementes.
Et tamen illa fuit eorum temporum et gentis illius
consuetudo, qualis hodie adhuc multis in locis est.
Nam passim videas impostores istos in papatu pa·
lam fumos suos venditare novas semper revelationes,
aut visiones ac prophetias miseris caecis obtruden-
tes. Itaque semper patuit ipsorum officina, his
quidem de Dei arcanis inquirentibus, et pretium
offerentibus pro divinatione, quasi venales esseut
prophetiae, illis autem prophetis videlicet, tanquam
mercatoribus merces pretio distrahentibus. Nae
magna illa fuit corruptio. Quo magis nos oportet
admoneri officii, ut in eo retineamur, quandoquidem
tam proclives ad ea quae Dei sunt pervertenda et
corrumpenda sumus: et in ipsius obedientia perseve-
remus, atque ad eius nutum nos componamus, de
nostro nihil admiscentes, ct si quae ab eo dona
acceperimus, eadem pura et impolluta conservemus,
Id vero fiet si Dei donis pure utamur, neque illa
stultis nostris inventionibus adulteremus: neque
huc illuc errantes a vero avertamur, sed in suum
verum ac legitimum finem illa convertamus.

Supersunt illa deinceps explicanda nobis verba,
quibus dicitur Jehova Samueli revelasse, se eo ipso
tempore ad ipsum missurum quendam e terra Ben-
iaminis, ut πικραί eum in antecessorem super populum
suum Israelem, ut servet populum suum e manu
Philistinorum: et quidem addita causa: Nam respexi,
inquit Dominus, populum meum, quia pervenit cla-
mor eius ad me. De Dei providentia iam diximus,
quum Samuelem certiorem aDeo factum audivimus
de eo quod ab ipso fieri volebat. Nam si non
praemonito Samuele repente Saul advenisset, ac
tum demum Deus illi iudicasset huncase hominem
in regem electum minus certa res illa fuisset. Sed
quum praemonitus de illius adventu, iubetur adve-
nientem eligere et in regem ungere, ut deinceps
videbimus, re ipsa fit conspicuum haec omnia Dei
manu et providentia singulari fuisse gesta et ad·
ministrata: et nominatim quum Samuel advenientem
Saulem assumsit in coenaculum, deditque ei locum
in summo invitatorum, et partem honoratissimam,
quam asservari iusserat, ei apposuit, insignia et

HOMILIA XXX.

572

illustria sunt divinae providentiae cuius nutu et
decreto omnia illa administrata sunt, testimonia, et
gratiae divinae τεκμήρια. Quare diligenter verba illa
expendi oportet, quibus ratio huius electionis ad·
fertur, quod Deus populi sui misertus sit, et cla·
morem eius audiverit, itaque regem se Saulem ele-
gisse, qui servet populum suum e manu Philistae-
orum. Porro quum Philistaeorum iterum fieri
mentionem audimus, ex eo patet victoriam illam
insignem quam Israelitae de hostibus reportarant,
continuisse quidem illos ipsorum hostes aliquamdiu
quietos et pacificos: sed sub ipsam Samuelis senec-
tutem illos animis receptis coepisse novas Israelitis
molestias facessere. Neque vero p ant ista cum
iis quae superius dicta sunt, cunctis iebus Samuelis
Israelitas pacem et tranquillitatem habuisse, quod
Deus ipsorum hostes domitos deiecisset: quin etiam
pacatos fuisse vicinos ipsis Amorrhaeos. Nam Deus
populum suum in pace continuerat quamdiu Sa·
muelem praefectum agnoverat: sed quum populus
eius administrationem contemsisset, et deiectus esset
de auctoritate quam a Domino acce erat, non mirum
fuit si Philistaei nova consilia a versus Israelitas
inierunt. Neque dubium est quin ea ratione Deus
in populi peccata voluerit animadvertere. Nam
certum est illos perpetua pace fuisse fruituros, si
modeste se erga Samuelem gessissent, neque eius
dominationem repudiassent, sed sua conditione
contenti fuissent. Quod vero senem Samuelem
contemptui habuerunt, regemque magna quaedam
molientes expetiverunt, et nonnisi re perfecta sa·
tiari potuerunt, idcirco Deus eorum ingratum ani·
mum et rebellionem punire voluit. Ingratum ani·
mum, inquam, quod accepta beneficia per ministe-
rium Samuelis contemserant. Rebellionem vero et
contumaciam, quod Dei admonitionibus locum noa
dederant, neque ad eius comminationes tremuerant.
Iusta fuit igitur Domini vindicta, quod Philistaei
ipsos aggressi partem aliquam territorii abstulerunt,
et sibi subiicere conati sunt. Deus vero deinceps
dicitur voluisse populi sui misereri. licet indigni.
quod ad se clamor ipsius pervenisset. Verum ista
videntur cum iis pugnare quae superius audivimus
de Dei comminationibus, fore nimirum ut quando-
quidem regem flagitabant, Deus ad se clamantes
non audiret, sed in angustiis collocatos relinqueret,
hic vero Deus dicitur vocem et clamorem ipsorum
audivisse. Quare observandum est Deum poeso
quidem quorundam clamorem audire, et nihilominus
punitionem aliquam, de qua prius minatus fuerit,
in aliud tempus differre, quo reposcat poenas dc
omnibus flagitiis quae oblivione deleta videbantur.
Atque hoc quotidiana experientia docet. Quoties
enim Deum offendimus, qui tamen non sumit poe·
nas ex tempore, nimirum aliis causis eius iudicium
remorantibus? Exempli gratia: si improbis et

 

 

