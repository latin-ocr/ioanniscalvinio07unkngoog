697

suam committit Davieli iurato se neque ipsum inter·
fecturum, neque in manum domini Amalecitae de·
diturum, discamus iurare quidem quum opus fuerit,
sed sic ut Deo debitum honorem reddamus. Verum-
tamen divini nominis usurpationem sciamus neces-
sitati reservandam non autem temere assumendam,
ut plerumque multi solent temere et non rogati
iurare magnum divini nominis contemptum eo ipso
denotantes. Sed. Deus tandem faciet nt sentiant
quam sacrosanctum sit ipsius nomen , quod non
temere ab ipsis ⁴assumi et tanquam pila, ut aiunt,
versari debuit: sed sobrie, et nunquam nisi quum
iusta ratio postulabit usurpandum. Deinde etiam
cavendum summopere ne nisi in veritate iuremus:
nam si mendaciis nostris nomen Dei misceamus,
magnum sacrilegium committimus. Nihil enim magis

. Deo conveniens quam veritas: cuius ipse nomen
assumit. Ac si Deum mendacii nostri, si fraudis,
si doli, si malitiae testem facimus: nonne naturam
ipsius immutamus, et veluti -in spectrum commn-
tamus? Quamobrem omne temerarium iuramentum
sacrilegium et blasphemiam esse sciamus, et nulla
maiore contumelia nulloque insigniore dedecore
Deum a nobis affici, quam si temere ipsum

ad nostrum arbitrium transformemus. Quamobrem
quum tam frequenter in ore omnium iuramenta
versantur, ac proinde multa periuria, quod, proh
dolor! nimis quotidiana experientia ostendit, non
alios iudices ad nos damnandos Deum adhibiturum
sciamus quam incredulos, qui nec legis nec evan-
gelii cognitionem habuerunt. Praeterea istud ob-
servandum miserum istum Aegyptium rogare Da·
videm, ut iuret ipsi per Deum. Nam inde col-
ligimus miseros istos caecos paganos, etsi multa
idola coluerint, nihilominus principium istud re·
tinuisse, quod ex ipsorum animis deleri nunquam
potuit. summum aliquod esse numen, adeo ut mi·
seros illos idololatras non sit existimandum deornm
multitudinem ita sibi finxisse, quin semper summum
aliquem deum fnisse crediderint: sed quod ad tan·
tam maiestatem attingere non potuerunt minores
deos sibi finxisse, in quibus acquieverunt. Nec
aliter hodie de papistis sentiendum est, quum hoc
effugio se tuentur, nempe Deum se unum agnoscere,
et lieet sanctos et sanctas precentur, et tanquam
patronos et advocatos invocent, Deum tamen sum-
mam dignitatem et gradum apud ipsos retinere.
Idem eane paganos illos sensisse videmus, adeo ut
inania illa sit ipsorum excusatio, et vanum effugium
papietarum, ideoque tenendum istud principium est,
non sufficere aliquem in animis nostris impressionem
esse divinae summae alicuius maiestatis, quae res
omnes administret: sed etiam oportere ut Deum
cognitum ita colamus, ut in ipso solo conquiescamus:
neque temere feramur ex sensu nostro, et novos
cultus ipsi affingamus, et patronos et advocatos

IN I. LIB. SAMUEL. OAP. XXX.

 

698

tanquam minores deos advocemus: sed sciamus
Deum a nobis omnibus sensibus coli et adorari velle,
et solam illam quam praescripsit nobis in Domino
nostro Iesu Christo viam insistere. Nam si huic
uni acquiescamus, nunquam in hanc aut in illam
partem distrabemur: ideoque licet angelos sciamus
pro nobis vigilare, nostraeque salutis ministros esse,
et paratos ad auxilium nobis in rebus angustis
ferendum, nunquam tamen ad ipsos convertemur,
quin Deum unum quaeramus. et in ipso solo per·
fecte, id est, sine simulatione conquiescamus. Et de
istius miseri Aegyptii religione hactenus, dominum
vero ipsius quod attinet mercedem suae crudelitati
condignam accepisse ipsum verisimile est. Miserum
enim hominem et vile mancipium traxerat ad bel-
lum, sed quum in morbum incidisset curam omnem
ipsius abiecit: quem saltem ad sepem aliquam re-
lictum debuerat post praelium et eversionem urbis
Siceleg assumere. Quid enim pudebat ipsum misereri
istius mancipii, quum onusti praeda Amalecitae et
parta victoria discederent? quare igitur herus iste
misero mancipio non succurrit, cur eum minore
in pretio quam canem habuit? Sane ingratus ille
et inhumanus fuit: sed tamen bic admirandum Dei
consilium est, cuius providentia istud, non aliquo
casu vel fortuna contigit. Et verisimile est berum
istum in praelio caesum, ut merebatur, et pro lae-
titia quam debuit domum rediens consequi, dignam
crudelitate sua mortem passum esse. Sane hominum
opinione nisi in servum istum David incidisset, re-
scire non potuisset quo loco essent hostes. Deus
quidem profecto illum consilio non destituisset: sed
de mediis agimus quae in sensus hominum in-
currunt. Nisi ergo dominus ille tam crudelis fuisset
in famulo suo deserendo, non tulisset poenam quam
merito tulisse ipsum videmus. Nos itaque discamus
eorum misereri quos laborantes viderimus, quos
licet ingratos experiamur, Deum tamen non dubite-
mus mercedem nobis suo tempore quam promisit
redditurum. Contra metuamus ne miseros et egenos
contemnentes Deus in parem inopiam et necessi·
tatem adducat, et omnibus auxiliis dostituat, sic ut
nostri nullus misereatur, quemadmodum dixit Deus
fore, ut qua mensura metiti fuerimus eadem nobis
remetiatur. In primis vero sciamus nos puniendos
gravius si crudeles in eos fuerimus quibus nos Deus
magis devinxerat, et nunquam impunitam istiusmodi
crudelitatem fore. Discamus igitur huius Amalecitae
exemplo sapere, quem videmus a Deo sic punitum,
ut derilictum mancipium Deus voluerit in Davidem
incidere, ut eo indice persequeretur fugientes illos
hostes praedamque recuperaret. Praeterea et istud
observandum, Deum nobis factum propitium, vic-
toriam de hostibus daturum, et ipsos excaecaturum,
et effecturum ut vel inopinantes nobis ipsi prae-
beant victoriae occasionem. Sic enim solet Deus vel

