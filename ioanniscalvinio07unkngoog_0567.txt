261

IN I. LIB. SAMUEL. OAP. XVIII.

262

natim fieri mentionem audimus mulierum, quae qui vix unquam gladium gestaverat, uon modo eum

tympana et alia musica instrumenta pulsarant,
obviam Sauli venientes, partamque illi victoriam
gratulantes. Et praeterea tam ex hoc qnam ex
illo loco de Maria Mosis sorore, colligimus Deum
non tantum a viris, sed etiam a mulieribus laudari
velle: ne insolentiores viri mulieres ab hoc digni·
tatis gradu deiiciant, nempe, omnes tam viros quam
mulieres venire in partem Dei beneficiorum: et
non minus ipsi gratas et acceptas esse a mulieribus
oblatas gratiarum actiones, qnam quae a viris offe·
runtur. Idcirco etiam Psalmo 148 propbeta sin·
gulos hortatur, senes, iuvenes, mulieres, virgines ad
laudes Deo simul canendas, eiusque nomen cele·
brandum. Non debere i itur arceri sexum illum a
divinarum laudum praedicatione ex istis apparet,
modo sit consensus omnium aetatum et sexuum, ut
senes cum iuvenibus, viri cum mulieribus et virgi-
nibus uno omnes ore Deum laudent et praedicent:
et pro stultis et ludicris naeniis, ad quas iuvenilis
aetas potissimum impellit, laetari in Domino dis-
cant, et omne suum studium in nomine ipsius mag-
nifaciendo collocent: solamque Dei gloriam quae-
rant, et pro viribus promoveant. Caeterum prout
hominum ingenia sunt levia et vana, vix fieri po-
test ut divinae laudes adeo purae sint et sincerae
quin aliqua laus hominibus tribuatur in iis earmi-
nibus quibus faeta ipsorum egregia decantantur.
Neque vero nego fieri posse mentionem honorificam
eorum, quorum opera Deus usus erit: sed vitium
reprehendo, quod illis quae Deo debentur ascribit,
tantumque de Dei gloria detrahit. Quamobrem
danda nobis opera est, ut quum Dei laudes praedi-
camus, et hominum mentionem aliquam facimus,
ne sic eos evehamus, ut de Dei gloria tantum mi-
nuamus quantum illis tribuimus: sed Deo semper
debitum honorem reddamus, et hominum mentionem
obiter et veluti per transennam faciamus.

Porro quiddam humani passae hoc loco vi-
dentur mulieres, quae dicebant: Percussit Saul
mille, et David decem millia. Nam ita praedicantur
utriusque virtutes, et quasi insignia et stemmata
ipsorum eriguntur. Quanquam haec verba dupli-
citer exponuntur. Nam alii existimant Saulem
hostes profligasse, quasi mille homines interfecisset:
aut ipse cum suis militibus mille homines ceei-
disset, David autem solus decem mille trucidasset.
Sensus autem simplicissimus mihi videtur iste:
Saulem nimirum interfecisse sua millia, Davidem
vero sua decem millia: sed haee non sunt tanti
momenti ut in illis sit immorandum diutius, prae·
sertim itaque expendamus istarum mulierum can·
tiones, quibus Davidis laudes maxime decantabantur.
Atqui David antea vilis et abiectus opilio fuerat,
quare illae quae ipsi tribuebantur laudes esse im·
mensae videbantur. Et quis ferat tyronem adhuc,

rege comparari, sed eidem praeferri? ut regi sua
millia, Davidi vero sua decem millia tribuant?
Novum et insolens istud erat, ut non immerito
Saul indignatus videri possit. Atqui nullo modo
excusandus est Saul: etsi enim natura in animis
hominum vehemens illa passio locum occupavit,
saera tamen scriptura malitiae, ingratitudinis et
contumaciae reum Saulem facit: et deinceps vide-
bimus quousque odium illud ipsum impulerit prae-
cipitemque dederit. Licet igitur novum et insolens
erat Davidem privatum hominem vilis et abiectae
conditionis regi praeferri, Saulem tamen oportuit
hic sese continere et coram Deo deiicere, agnos-
centem se neque posse, neque debere Deo resistere,
cuius ad ipsum mandata Samuel de reiectione de·
tulerat. Reum et convictum alicuius facinoris
oportet coram suo iudice, qui mortis sententiam
tulit, deiici, iudicis autoritatem agnoscentem ad
sententiam adversus ipsum ferendam. Deus vero
iam per Samuelem decretum de ipsius reiectione
pronunciaret: et sunt Dei consilia et iudicia irre-
vocabila quae adversus res creatas decernit, quod
summus iudex sit et iustissimus. Quid ergo Sauli
supererat nisi ut sese coram divina maiestate deii·
ceret, eamque supplex adoraret? et quandoquidem
antea contumaciter sese adversus Deum gesserat,
poenam etiam a Deo decretam humiliter subiret?
Verum ille nihil minus quam istud facit, quare
inexcusabilis est ipsius rebellio adversus Deum,
et in Davidem ingratitudo. Nam etsi David
abiectae conditionis erat, nonne tamen ipse Saul et
universus eum illo populus devincti tenebantur illi
quem Deus ipsis servandis elegerat? Sane victoria
Dei solius debebatur gratuitae liberalitati: sed eum
cuius utitur opera et ministerio non vult reiici et
contemni, seu odio haberi. Quare videntur illi
fanatici homines maxime culpandi, qui se pudore
quodam apud homines retineri simulant, ut si quis
pro accepto beneficio gratias agat, ad perfectionem
angelicam ostentandam, excipiant, se nullo unquam
beneficio iuvisse eum qui gratias agat, Deum omnia
solum effecisse: et tamen mera hypocrisi laborent,
gloriam apud homines maxime venantes. Sane
a noscendum a Deo manare omnia, et nos inutiles
a} ullum bonum opus, nisi ipsemet ad illud excitet
et impellat: quamobrem Deus semper a nobis est
invocandus, et eidem agendae gratiae: sed interim
non reiicienda instrumenta quibus ad nostrum eom·
modum et utilitatem utitur. Quamobrem Saulem
oportebat agnoscere, quantum Davidi. suo et populi
nomine, deberet. Nam unde, quaeso, salus ipsi
totique populo emanavit nisi a Dei gratia, qui
praeter omnium spem et exspectationem sese
ultro ipsis obtulit, et admirandas suas virtutes in
Davidis persona faeere conspicuas voluit? Quanta
17*

d

