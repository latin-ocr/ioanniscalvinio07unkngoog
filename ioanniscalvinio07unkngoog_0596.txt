287

occasionibus ad ultionem irritaret. Dei tamen timore
et ipsius cultus amore tenetur, et intra patientiae
terminos retinetur. Nae Saulis ingratitudo nimium
erat turpis, et merito poterat David, sibi nimium
inuri dedecus et intolerabile, verbis istis aut simi·
libus conqueri. Mene vero tam indignis modis a
Saule excipi, tantum dedecus ego paterer? Quare
filiam despondit ut ea me turpiter fraudaret? ego
regis filiam neque prensavi neque petii: ego sum
paratus ad stabula ovium patris mei redire vita
mihi privata placet: quare ergo ille me dedecore
affectum, ridendum omnibus propinat? quare populo
praebet occasionem cum risu quaerendi, quomodo
illc gener regis repulsam passus est? Sane quum
istis omnibus David abstinet, et ista non commotus
iniuria nihilominus pergit in Dei vocatione, et non
desinit Sauli tam ingrato, tam perfido fidelem ope·
ram navare, satis superque testatur se principium
illud cognovisse de quo parum cogitamus, et quod
tamen obversari oculis oporteret singulis momentis,
nempe nos etiam hostibus nostris esso devinctos,
et officium nostrum esse ut in vocatione perseve-
remus, etsi nos illi multis modis lacessant, quo
Deus nos cum illis versari velit, et quam quisque
vocationem accepit exercere.

Et hactenus de Davide dictum esto bis frau-
dato, et tamen iniuriam dissimulante patienterque
ferente: Saulis vero factum expendamus, quo suam
non modo ingratitudinem, sed a mente alienationem
prodidit. Nam apud omnes homines oportet con·
tractus esse bonae fidei: et virum principem maxime
decet, quemadmodum aliis dignitate et excellentia
praeire vult, sic etiam in primis datam fidem ser·
vare. Porro qualis contractus est matrimonium?
Sapiens Salomon vocat divinum contractum et foe-
dus: ut doceat inviolabiliter oportere servari, et
quidem sanctius quam reliquos omues contractus.
Et tamen nullos facilius frangi, praesertim inter
principes viros certum est, sed in summam ipsorum
condemnationem. Nihilominus Saulis perfidia nobis
hic proponitur, qua promissam Davidi filiam snam
alteri tamen repulso Davide tradidit, ut flagitium
illud tanto magis abominari discamus. Nam nonne
ipse pater videbatur filiam amatori vendere et pro-
stituere: quandoquidem Davidi promissa non poterat
alteri dari? Neque enim licebat Sauli quod Deus
coniunxerat· dissolvere: quare alteri tradens Davidi
desponsatam videbatur tanquam in ganeo producere:
quandoquidem Dei instituto mulier non potest esse
duorum virorum uxor: quemadmodum neque vir
unus duarum mulierum. Quare hinc apparet eos
qui in rebellione sua indurantur, tanto stupore
affici, ut malum a bono discernere nequeant, parvi-
que faciant de se hominum opinionem, et licet
maledictis multorum petantur, id negligere tamen,
modo prava sua consilia perducant ad finem opta-

HOMILIA LXVIII. 288

tum. Nos vero observemus, posse quidem ab ho·
minibus violari matrimonium. quod tamen Deus
est vindicaturus, quandoquidem eius autor est, et
vindex, ac proinde vult summa fide observari sine
frande et dolo: adeo ut non tantum hominum sut
rerum creatarum, sed praecipue gloriae et honoris
Dei rationem habeamus, qnod omnes Deo debemus.
Deinceps sequitur: ’nichol alteram Saulis filiam
amavisse Davidem. Saulemque re audita laetatum
esse, ut novam occasionem haberet Davidem iuter-
ficiendi. Etiam ante mortem illius quaesiverat,
promissa filia, sed alia quadam ratione abductus
alteri filiam desponderat. David interim iniuriam
dissimulans quietus erat, et ita veluti quaedam
remora iniecta est Saulis consiliis de tollendo Davide.
Nam animo suo constituerat Saul illum perdere:
et tamen praeter opinionem ipsius saluti consuluit.
Et hoc saepe usu venit ut consilia et fraudes im·
proborum homiuum quibus mortem fidelibus procu·
rabant, in ipsorum bonum et salutem cedant. Licet
istud in Saulis facto contemplari. Nam erat oblata
nova Davidi sese ulciscendi occasio, quum Saul
ingratum suum animum et malitiam magis magis-
que patefecisset3 sed tamen memor officii quod tam
ipsi Deo quam regi totique populo debebat, patienter
ferre maluit iniurias, et oblivisci eorum omnium
quibus a Deo alienari potuisset privatam quaemus
vindictam: et quidem in primis dedecus et ignomi-
niam a Saule sibi inustam. Sane si David omnium
homiuum contemptissimus et abiectissimus fuisset,
nulla tamen Sauli supererat excusatio, quasi rebus
angustis filiam promisisset: quod nulla necessitate
coactus Davidi filiam desponderat, quam neque 1
ambiverat, neque petierat. Sed ultro conditionem 1
propositam a Saule de consequenda filia in uxorem
David obliviscitur: neque etiam propter ademptam
ultionem quaerit. Qua ergo mente Saul non modo
iniuriam Davidi non levem facit, sed etiam mortem ,
ipsius modis omnibus quaerit? Nempe illum furor
et insania prorsus excaecabat· verumtamen quid-
quid moliatur et moveat, Davidis commodis et
utilitati cedat oportet. Hinc, inquam, apparet quam
admirandis modis Deus suum opus promoveat, et
quam mirabiliter quae ecclesiae Dei ultimum exi·
tium minabantur, in ipsorum hostium confusionem
et ruinam convertat, et laqueis quos improbi tetm-
derant. in ipsorum confusionem nectat. Sic Saul
sibi malum accersivit, siquidem omuibus pravum et
dolosum ingenium suum patefecit, et se ipsum per·
petua confusione et ignominia obruit. Quum ergo
Davidis adspectu territus, eum a se procul aman·
davit, quum prosperis ipsius commotus successibus
eundem revocavit, quum honorem et gratiam qus
pollebat ipsi invidit et perdendi rationes quaesivit.
quid illum ista quaeso iuverunt? En quam adni-
randae viae Domini, qui occasiones nobis ὶςιιοιυ

 

 

