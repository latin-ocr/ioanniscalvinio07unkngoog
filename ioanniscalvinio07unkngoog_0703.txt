465

mortis exposuit. Nam et ante vidimus Saulem
Ionathano mortem minatum , quod in amicitiam
Davidis propensum videret: et apud servos graviter
conquestum quod omnes scirent filii Davidem amantis
adversum se conspirationem. Satis igitur manifesta
Ionathani in retinenda Davidis amicitia constantia:
quam in usum nostrum referre debemus: siquidem
Davidem in desert-is et saltibus quaerere maluit, et
afflictum consolari, quam iu aula regis patris cum
gratia et autoritate rebus secundis frui. Quo ex·
emplo pudefieri delicatulos istos oportet, quos vel
paupertatis vel periculorum metus ab officio di-
movet.

Porro Ionathanus· nominatim dicitur, conforta·
visse manus Dav-idis- in Domino.- ex quibus verbis
apparet non fuisse profanam illam amicitiam, ne-
que mundanam: sed in Dei timore fundatam. Hinc
observemus oportere omnes amicitias nostras a
Domino incipere, et in eodem pergere et continuare:
ne alioquin multa vanitate laboremus. Nam quae
amicitiae rebus mundanis nituntur, incertae sunt et
inconstantes, et ad omnis aequitatis et iustitiae
eversionem saepissime conspirant. 'Panto itaque
diligentius observanda Ionathani fides erga Davidem:
quem consolari voluit in afflicto et misero statu,
sed ita tamen ut mediis omnibus illicitis abstinue-
rit. Namque patris milites Ionathanus poterat
quidem sollicitare , et ad Davidis defensionem
armare: multorumque animos sibi conciliare. Nam
minime dubium est quin Saul multis propter crude-
litatem et inhumanitatem esset exosus, et contemp-
tibilis , praesertim quod esset in insaniam versus.
Quare Ionathanus satis multas occasiones habere
videbatur res novas moliendi: sed satis ipsi fuit
Davidis manus in Domino confortavisse. Quam·
obrem ne ab amicis postulemus ut rationibus obli·
quis nos adiuvent, aut contra Dei voluntatem:
quandoquidem exitus cum Dei maledictione semper
est coniunctus: sed in Domino fortificemur, eoque
uno contenti simus.

Sequitur autem quae fuerit consolatio: Dixit-
que ei.- Ne timeas: neque enim inveniet te manus
Saul patris mei.- et tu reynabis super Israel, et eqo
ero tibi secundus: sed et pater meus scit hoc. Per·
cussit erqo uterque foedus cum Domino, Expendamus
igitur sigillatim haec verba quibus Davidem sorti-
ficavit, nempe fuerunt illa commemoratio promis-
sionum divinarum quae Davidi sactae fuerant. Ne·
que vero fecit ille prophetae vel doctoris officium,
verumtamen in memoriam Davidi reduxit quae in
ipsius animo iam ante insidebant. Quibus verbis
utilis admonitio continetur. Ecquis enim nostrum
audeat gloriari se talem habere fidem qualem olim
habuit David, cuius antea satis clara testimonia
habuimus, et sumus in posterum habituri? Non
frustra tamen a Ionathano manus ipsius in Domino

Calvini opera. Vol. XXX.

IN 1. me. SAMUEL. OAP. xxm.

466

fortificatae: unde apparet Davidem licet insigni et
excellenti fide praeditum, gratam tamen habuisse
Ionathani consolationem. Quare licet Deus nos
verbo suo confirmarit, et radices illud in nobis

erit, tamen sciamus nos opus habere quotidiana
il ius commemoratione et repetitione, ut magis ac
ma 's in eo confirmemur. Quamobrem ne nos
pu eat, vel a minimis doceri, et conditionem docen-
tis dedignari, quae nimia esset arrogantia: sed
Davidis potius modestiam imitemur Ionathani ver·
bis auscultantem, etsi novi nihil afferentis, et nullam
coelitus revelationem habentis: sed tantum divinam
promissionem in memoriam illi revocantis: Tu req-
nabis. Quinam vero compertum illud habebat?
Nempe quid Samuelis ministerio Deus patefecisset
probe norat: quamobrem ratam fecit Davidi pro-
missionem , oportet nimirum ut regnet, quando-
quidem Domini mandato per Samuelis ministerium
unctus fuerat, et rex designatus. Porro quum
Ionathanus addit: Patrem id optime scire, et de eo
persuasum esse, ex eo apparet quam proterve in-
creduli adversus Deum sponte insurgant. Minime
id quidem certa et deliberata voluntate, sed furiis
agitati ut temere serantur. Non abs re igitur Iona-
thanus dicit, patrem suum scire Davidem regna-
turum. Sed unde sciebat? Nam non videbat eum
tantis copiis munitum ut vi et armis regiam digni·
tatem occuparet: sed propria conscientia convince·
batur, quod Davidem Dei donis insignem esse
videret, et de factis ipsi per Samuelem promissioni-
bus certior factus esset. Quantus sit igitur impro-
borum furor, quum a Deo coniecti sunt in reprobum
sensum, hinc apparet: ae proinde danda nobis opera
ut magis sollicite in Dei timore ambulemus: Deum·
que precemur ut si sancti sui spiritus aliqua scin-
tilla nos illustrarit , quocunque vocaverit ipsum
placide sequamur, et quaecunque nobis occasionem
adversus Deum obloquendi darent obliviscamur, ut
nihil aliud expetamus nisi deleantur peccata nostra,
quo facilior nobis ad Deum tanquam patrem aditus
pateat.

Iam vero agite, etc.

HOMILIA LXXXIV.

19. Adscenderunt autem ziphaei ad Saul in Ga-
baa, dicentes: Nonne David latitat apud nos in locis
tutissimis sylvae, in colle Hamae, quae est ad dextram
deserti. 20. Nunc erqo sicut desideravit anima tua
ut descenderes, descende .· nostrum auten· erit ut tra-
damus eum in manus reyis. 21. Dixitque Saul: Be·
nedicti vos a Domino, quia doluistis vicem meam.
22. Abite erqo oro et diliyemtius praeparate, et curio-
sius ayite, et considerate locum ubi εὕρω· eius, vel
quis viderit eum ibi. Dictum est enim mihi quod sit

