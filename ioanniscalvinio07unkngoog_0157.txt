HOMILIA QUINTA.
OAP. 11.

1. Etoram't Annae: dixit: Exsultavit cor meum in
Domine, ει exaltatum est cornu meum in Domino.- dila-
tatum est os meum super inimicos meos: quia laetata
sum in salutari tuo. 2. Non est sanetus ut Dominus.-
neque enim est alius extra te, et non est fortis sicut
Deus noster. 3. Nolite multiplicare loqui sublimia
yloriantes: recedant vetera de ore vestro.- quia Deus
scientiarum dominus est, et ipsi praeparantur coyita·

Acceptum a Deo beneficium in suscipienda
prole Anna prima fronte intuenti nimium praedi·
care videri potest. Nam etsi nullum beneficium
divinitus datum arvi faciendum est, licet perexi-
guum illud, quodp paterni erga nos amoris divini
sit testimonium, certi tamen sunt beneficiorum
et gratiarum actionis gradus. Quemadmodum, si
exempli gratia nos Deus ingenti quopiam periculo
eripuerit, longe magis tantum beneficium celebra-
bimus, quam quum gratiae suae contiuua serie nos
prosequitur. Idcirco saepe in sacris quum de sin-
gularibus et memorandis quibusdam beneficiis gra-
tiae agendae sunt, hae phrases occurrunt: Can·
ticis novis Deum celebrate, id est eximiis et non
usitatis. Hoc se fecisse David a Deo speciali qua-
dam ratione liberatum profitetur. Itaque quum
Deo gratias agimus, habenda nobis semper ratio
subiecti est. En vero hanc mulierem, magnum
quidem beneficium consequutum, quum de sterili
prolifioa et foecunda facta est, sed an tantum erat
beneficium, natus ipsi infans, quod tantis laudibus
efferret atque praedicaret? Sane equidem: nam
observandum est, eiusmodi esse Dei erga nos bene-
ficia, ut vel minima nos in eius admirationem
rapere debeant, et eorundem praedicationem: etsi
nihil impedit quominus in maxime divinis et admi-
randis operibus maiorem animi laetitiam gratiarum
actione profiteamur: et bonitatem eius insigni ali-
quo facto experti, eandem etiam ardentioribus votis

noscamus. Velut, exempli gratia, si quis gravi
ffiquo casu, puta morbo vel alia calamitate pressus,
a Deo pristinae valetudini restituatur, nae gratum
animum peculiari gratiarum actione testari ipsum
oportet, ita tamen ut hoc beneficium cum aliis
coniungat, et eorundem collationem aliquam insti-
tuat, his verbis: Domine Deus omnipotens, quis
miretur te erga me miserum homuncionem, qui
nihil aliud sum quam terra et ciuis, tam miseri-
cordem, tamque benignum esse, quum coelum et
terram intuentibus, immo res a te creatas vilis-
simas et abiectissimas quasque contemplantibus,
tuae virtutis incomprehensae et misericordiae ac
bonitatis immensae erga illas tot sese offerant testi-

IN Ι. LIB. SAMUEL. CAP. ΙΙ.

286

monia? Atque his gradibus nos Dei beneficia decet
agnoscere et praedicare, ut ne extra nos exeamus.
Si Deus mei misertus ex ingenti quopiam periculo
me eripuit, equidem merito sum hoc praedicaturus,
verum hoc beneficio ad aliud maius quasi manu
deducor, ut ita Deum rursus compellem: Mi Deus!
quanta tua erga me beneficia, quem non tantum in
hac vita corporea ut filium pater foves, sed cuius
etiam es animae misertus, et ex inferorum abyssis
erutam in libertatem asseruisti. Nam quae quan-
tave est vitae illius coelestis nobis per filium par-
tae dignitas et excellentia, quantum decus longe
ipsa etiam angelorum gloria et maiestate maius?
Neque enim angeli ipsi Dei maiestati intuendae
pares sunt, nisi Domini nostri Iesu Christi merito
ac beneficio. ,Tu me tamen, Domine Deus, in
haeredum ac filiorum tuorum numerum adscribere
non dedignaris. Hic est igitur usus doctrinae illius
quam hoc loco discimus: ut Dei singula erga nos
beneficia sic expendamus, ut debitas ipsi gratias
agamus, et eius bonitatem, virtutem, potentiam et
iustitiam meritis laudibus efferamus. Anna igitur
in hoc cantico magnifica Dei opera sic praedicat,
ut de accepto a Deo filio sibi gratuletur: Deoque
pro tanto beneficio gratias agat. Porro quod hic
Anna dicitur oravisse, Deique gratiam praedica-
visse, non sic intelligendum quasi precibus aliquid
a Deo petierit: (etsi quidam hanc vocem ad supe-
riores Annae preces referant, et hac una vooe com-
prehendi illas velint) sed gratiarum actionem ora-
tionis vocabulo notari dicendum.

Transeamus ad ipsius cantici verba: Exsul-
tavit‚ inquit, cor meum in Domino ete. Duplicis hic
laetitiae mentio est. Nam quum exaltatum cor
suum dicit, minime dubitandum quin ad Dei sin-
gularem favorem respiciat, quo ad preces eius
annuerat. Deinde quum iterum se laetatam dicit,
ad laetitiam eam qua moeror suus ac tristitia fue-
rat sublata. Sed obscuriora haec videbuntur nisi
apertius explicentur. Quare sciendum, oportere nos,
licet multis hinc inde angustiis et doloribus velut
obrutos, hilares tamen semper esse. Hanc ob cau-
sam Philippenses Paulus iubet in Domino semper
gaudere. At tunc temporis ecclesia permultis per·
sequutionibus agitabatur: Paulus in vinculis tene-
batur, miseri fideles instar ovium intra luporum
fauces versabantur, in ipsis ecclesiae visceribus
multa malorum semina fovebantur, quibus omnibus
fidelium animus ita concuti poterat ut penitus defi-
ceret. Nam animi aegritudo et summa tristitia
hominem plane deiiciunt eidemque stuporem adfe-
runt, Idcirco in his difficultatibus gaudio spirituali
superanda tristitia illa est, ut quicunque casus,
quaecunque tandem procellae ac tempestates ingrue-
rint, saeviente mundo ac Satana, tamen imperter-
riti et inconcussi subsistamus. Quare etsi multae

