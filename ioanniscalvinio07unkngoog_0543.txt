213

IN 1. LIB. SAMUEL. CAP. XVII.

214

etsi non expressum est Davidem sese ad singulare in Dei potentia: talis recordatio beneficiorum quae

certamen cum Goliatho suscipiendum obtulisse,
facile tamen ex ipsa contextus serie colligitur.
Nam deinceps sequitur, audita esse verba quae lo·
quaeue est David, et annunciata in conspectu Saul.
Ad quem et fuisse adductum, loquutumque in haec
verba: Non concidat cor cuiusquam in eo, eqo servus
tm vadam, et puynabo adversus Philistaeum. Sane
non temere verba illa David profudit, ut saepe
solent adolescentes temere multa suscipere, ut nihil
tam arduum quod non se facile superaturos arbi-
trentur, et ut dici solet proverbio, lunam dentibus
accepturi videantur. Nempe se non norunt, et
nullam habent experientiam, ut difficultatem eorum
quae suscipiunt dignoscant. Inde fit ut saepe ado-
lescentes aequo sint audaciores, et praecipites in
pericula ruant, e quibus non emergunt. Sane
temeritas illa nascitur partim ex eo quod se ipsos
non norunt vana quadam sui opinione praeoccu-
pati, partim quod rerum sunt imperiti. Nihil
simile David passus est, quemadmodum deinceps
videbimus. Nihil enim de suis viribus sibi polli-
citus est, adversus gigantem Goliathum singulari
certamine congredi paratus: quem satis noverat
esse veluti leonem aut ursum a quo posset momento
dilaniari: sed in Deum spem omnem collocavit, et
coelitus auxilium exspectavit, de se ipso nibil spe·
rans. Quin imo notandum Davidem impulsu sancti
spiritus ita loquutum. Nam qui tam modeste de
se sensit, et nunquam res magnas aggredi voluit,
quomodo iam tam arduum negotium, nisi operante
intus divina virtute, suscepisset? Quare necesse
est fateamur singularem illum fuisse sancti spiritus
motum , Davidem ad illud certamen excitantem.
Sane saepe Deus sic extraordinaria ratione opera·
tur in iis qui facinus aliquod insigne et memoria
dignum aggrediuntur. Quamobrem diligenter distin·
guendae sunt virtutes ordinariae fidelium Dei ser·
vorum, a donis singularibus et propriis ac extra·
ordinariis. Nam si de obedientia quae Deo debetur,
de patientia, de humilitate caeterisque instiusmodi
virtutibus agatur, ad omnes fideles ista pertinent.
Nam ita singuli confirmamur in doctrina quae Dei
verbo continetur3 et si fidelis alicuius vitae sancti·
moniam et virtutem cum praecepta doctrina con-
seramus, eo magis nos ad virtutem excitari et con-
firmari oportet. Sed quaedam sunt virtutes, ut
ante dixi, propriae quorundum quas non oportet in
exemplum trahi, et pro generali regula constitui:
qualis hic Davidis fervor et virtus proponitur, quod
fnit ad tempus speciale quoddam privilegium: et
re ipsa David fecit manifestum seaDeo electum ιιι
ad regiam dignitatem perveniret. Sane fateor in
hoc certamine conspicuas esse virtutes quae ad nos
etiam pertinent, et quac ad ecclesiae sin ula mem-
bra extendi debent. 'Palis est fiducia il a Davidis

aDeo acceperat, a quo fortitudinem et animi prae-
stantiam habebat: quae nunquam illum in rebus
angustis et paene desperatis deseruit, sed semper
fovit et confirmavit. Tantam Davidis constantiam
intuentes, in exemplum assumere et imitari debe·
mus. Neque vero tamen sperandum est fore ut
Deus nos semper adiuvet in gigante aliquo super-
ando, quemadmodum Davidem iuvit. Quare licet
se David ultro ad singulare certamen obtulerit, nos
tamen ipsos diligenter intueri decet. aliquid arduum
et difficile suscepturos, viresne nobis sufficiant, an
eam divini motus vim in nobis sentiamus quae
nobis felicem exitum polliceatur. Verumtamen etsi
virium nostrarum imbecillitatem sentiamus, non
ideo tamen labor in iis quae sunt nostrae vocationis
fugiendus est. Nam quos Deus ad aliquod munus
vocavit, et quibus certam imposuit provinciam, quae
hoc vel illud requirat, licet nos infirmitatis nostrae
sensus tardiores efficiat, pergendum tamen in voca-
tione, et superanda omnis ferendo est difficultas:
et Deus invocandus, ut vitiis nostris medeatur, et
defectionem nostram suppleat. Sed si de re agatur
quae nos necessitate non urgeat, et ad quam nos
non obliget conditio ad quam a Deo vocati simus,
Deum precemur ut nos inspiret et regat suo spi-
ritu, ac patefaciat qua in re nostram operam re·
quirat: neque nos sinat vel digitum sine ipsius
praescripto et voluntate movere: ac proinde nobis
ipse praeeat, quem sequamur ut discipuli magistrum,
et sub eius auspiciis tuti simus.

Deinceps sequitur, Saulem voluisse Davidem
ab hoc certamine deterrere, his verbis: Non valea
resistere Philistaeo isti, nec re adversus eum,
quia puer ee, hic autem vir bellator est ab adolescen-
tia sua. Aetatis maturae viros certum est non esse
pares viribus iuvenibus, neque cum illis conferen-
dos, quod eorum aetas effoeta sit: quare Goliath
hic pro veterano milite non effoetae sed mediocris
aetatis accipitur. David autem etsi virilem aetatem
attigerat, puer tamen appellatur , quod nondum
vires integras habeat, quandoquidem ad annum ns-
que quadragesimum augeri vires hominum etiam
hodie certum est: etsi vehementer labefactatum est
humanum genus, et singuli homines mundi senee-
tam in se ipsis repraesentant, iam effoeti quos in-
tegris adhuc viribus esse oporteret: tamen eo tem-
pore vir quadragenarius aut etiam quinquagenarius
fortior et robustior esse poterat, quam adolescens
aliquis, uam aetatem David attigerat. Hanc ob
causam aul illum reiicit tanquam non idoneum
ad pugnam: veritus ne ipse summum dedecus et
ignominiam incurreret, si iuvenis ille a Goliatho
gigante sine negotio debellaretur. Nam provocationis
leges ferebant, ut si a Goliatho singulari certamine
propositus adversarius superaretur, Israelitae se

14*

 

 

