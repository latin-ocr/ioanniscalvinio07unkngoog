375

praeeunti alacriter obsequutus sit, minime refracta·
rius ant pervicax, aut arrogantia tumidus, sed a
doctoris verbis et voluntate pendens. En igitur
quomodo officio pulchre coram Domino defuncturi
sumus, si ab eorum autoritate quibus commissi
sumus ita pendeamus, ut de nobis ipsis modeste
sentientes totos nos illis permittamus: ao vicissim
pro suae vocationis gradu, qui aliis praesunt certa·
tim et unanimiter Dei gloriam et honorem ac cul-
tum quaerant, ut quum autoritate polleant, non
usurpent in inferiores ullam tyrannidem, sed bono
exemplo praeeant: reliqui vero sponte obsequantur,
et ad eorum doctrinam sese componant, in summis
Dei benefieiis boc reponentes, qnod a quibus do-
ceantur abipso consequuntur.

Deinceps sequitur, Dei verbum tunc tennporis
in pretio fuisse, minime quidem populo tanti illud
quanti decebat faciente, sed raro visionibus ac re-
velationibus tunc apparentibus, et paucis prophetis
emergentibus, atque adeo religione valde corrupta.
Notum enim est quae communia sunt non plerumque
magni aestimari. Nam qui fit, exempli gratia, ιιι
nobis opera Dei in oculos quotidie ingruentia et
eiusdem quotidie repetitae admonitiones vilescant,
nisi quod illarum assuetudine induremur et in dies
obstupescimus? Ecquis non in summam admiratio-
nem raperetur, si semel in anno solis iubare terras
illustrari cerneret? Verum ordinarium et quotidia-
num solis exortum et occubitum parvi facimus.
Quod igitur quae rara sunt, et quae in sui admi·
rationem homines excitant, pro miraculis habentur,
idcirco tum temporis fnisse Dei verbum in pretio
dicitur, cuius ratio additur, quod tam manifesta
visio fuisset. Observandum porro qnod quum Deus
quodammodo sese isti populo subduxerit et ab illo
ad tempus occultarit, iusto eius id factum iudicio.
ingratitudinem populi ulciscentis. Namque irrevo-
ca iles et ratae promissiones erant huic populo
factae, si debitam verbo Dei et eiusdem cultui re-
verentiam exhibuisset, quae apud Mosen in Deutero-
nomio continentur bis verbis: Suscitabo vobis pro-
phetas et legis meae interpretes ne pereatis. Prae-
monuerat vero populum ac serio interdixerat, ne
se pollutionibus ac superstitionibus ethnicorum pa·
teretur abduci et inquinari, quorum alii helluationi-
bus et ebrietati obnoxii, alii blasphemis et contu-
meliosis vocibus. alii scortationibus erant addicti:
ao denique ex animi libidine et voto vivebant.
Quare ne suam conditionem deteriorem ethnicorum
populus iste quereretur, Dominus se fore facilem
ad eorum preces pollicetur, si sponte se ipsi subie-
cerint, ac vitam ex suae legis praescripto institue-
rint, cuius nunquam ipsis interpretes defuturos
spondet, et prophetiae donum nunquam inter ipsos
desideratum iri: ac proinde Deum semper ipsos
per propbetas suos alloquuturnm. Quod sane privi-

HOMILIA xm.

376

legium est lon e excellentius diaboli quibuslibet
praestigiis et iffusionibus. Quare, si populus iste
Dei verbo sponte sese subiecisset, et id qua decebat
reverentia excepisset, nunquam defuturos fuisse
prophetas videmus, quibus a Deo vocati et in filios
adoptati in ipsius obsequio continerentur. Hinc
prophetae Dei vexilla et signa frequenter in sacris
dici sunt soliti: sic videmus populum israeliticum
quum a babylonica captivitate redux factus esset,
queri bis apud Dominum verbis: Domine, signs
nostra non videmus, non est amplius propheta, et
non est nobiscum qui cognoscat, usqne quo? Quo-
rum verborum hic sensus est: Vah Domine, tu
solebas familiarem te populo tuo praebere, missis
ad eum famulis tuis prophetis, et legis tuae expo·
sitoribus suscitatis, tanquam voluntatis tuae nunciis
et interpretibus. At nulli iam inter nos exoriuntur
prophetae: quid ergo nobis reliquum est, nisi ut a
te tanquam oves pastore destitutae in avia et ds·
serta praecipites aberremus: quid nobis miseris,
inquam, futurum est? Itaque, ut dixi, borum ver-
borum, Dei nempe verbum tum in pretio fuisse,
sensus is est, ut Samuelis temporibus sciamus in-
dignum fuisse populum israeliticum divino illo Dei
favore, prophetarum, inquam, continuatione ac snc-
cessione, quod corruptionibus et superstitionibus, ac
Dei contemtu terra plena esset: quod legis summa
esset ignorantia, et ad suam quisque libidinem et
arbitrium viveret. Unde postea, regnante Samuele,
sactum est ut tota terra idola prins erecta deiice-
rentur, et iisdem terra purgaretur. Recedentcm
itaque a Domino populum, et nuncium illi veluti
remittentem, a Deo vicissim oportuit, quodammodo
deseri et repudiari: verbumque ipsius, quod facis
instar ipsis praelucere debebat, exstingui. Neque
vero semel hoc in isto populo tantum hoc tempore
contigit, sed alias saepe: quales exstant apud pro-
phetam comminationes: Ecce dies veniunt, dioitDo·
minus, et mittam famem in terram: non famem
panis, neque sitim aquae, sed audiendi verbum Do-
mini: qui cibus animarum verus est. Quemad-
modum igitur Dominus hominum ulciscitur peccata,
terris immissa panis et vini fame, rerumque alia·
rum, quibus corpora sustentantur: sic severa illa
fame, stupenda sane vindicta, mortales castigat,
animabus cibo necessario deficiente languentibus,
ac plane deficientibus. Porro satis cuique notum
istud est, nos in vitae spem aeternae non alio
quam Dei coelesti verbo posse foveri ac sustentari.
Quare quae gravior maledictio accidat bominibus,
quam si Dei verbo, unico thesauro animarum nos·
trarum, iusto ipsius iudicio spolientur? Nam miseros
horrenda confusione et dissipatione necesse est iao-
tari quibus vitae norma et regula sublata est. Nos
itaque si Deum nostri curam habere certiores fleri
cupimus, verbum eius pluris quam isti, quornm hic

