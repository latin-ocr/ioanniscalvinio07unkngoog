397

cultates redactus. Hinc apparet quomodo Deus
nobis saepe caecutientibus et dormientibus in nos-
tram salutem vigeat, et in nostram utilitatem
omnia dirigat, et sua providentia nobis occulta ea
de quibus nunquam cogitassemus praesidia suppe-
ditet: itaque saepe quum ingentes montes nostris
oculis obiiciantur, quibus intercipimur sine spe
auxilii, ipsemet viam aperit et patefacit: si im-
manes gurg'ites obiiciuntur, pontes quibus sine dis·
crimine illos transeamus obiicit. Denique omnibus
ad nostram salutem necessariis providet, adeo ut
re ipsa experiamur nibil esse tutius meliusve quam
nos ipsi totos permittere, ut acceptam illi feramus
vitam nostram, et totius vitae curriculum, certo
persuasi res omnes creatas in ipsius esse potestate,
quibus quum opus erit ad nostrum auxilium utatur,
et impedimenta omnia ac difficultates facillime
superet, quibus alioquin facile terreremur. At licet
totus orbis in nos coniurarit, Dei tamen unius
providentia nobis sufficiat. Haec itaque valde utilis
doctrina proponitur in verbis illis, quibus David
gladium Goliathi reperisse apud sacerdotem dicitur.
Iam ante declaravimus rem bonam sanctamque
fuisse, dicationem illam gladii istius in sanctuariO,
tanquam signum perpetuum victoriae illius quam
David de Goliatho reportaverat, non virtute qui-
dem propria, sed coelitus immissa, congressui-o
alioqui Davide cum tam immani gigante viribus
longe imparibus, nisi Deus ipse vires et animos
ipsi suffecisset: quandoquidem arma illa quibus eum
rex armari ad pugnam properantem voluerat, abie-
cerat tanquam sibi potius impedimento quam adiu·
mento futura. Quare si simpliciter factum illud
Saulis gladium Deo dicantis intueamur, sine prava
Saulis mente et intentione, certum est hanc ob-
lationem fuisse divinae laudis testimonium, et tan-
quam sacriflcium Deo gratum et acceptum. Verum,
ut ante diximus, profani homines et hypocritae so·
lent sua vitia et pravos affectus Dei gloriae prae·
textu tegere. Sic exempli gratia, si ob partam
aliquam victoriam ignes accendantur: si in templis
detracta hostibus spolia et vexilla suspendantur in
perpetuam victoriae memoriam, videntur ista qui-
dem publica quaedam protestatio divinae bene-
velentiae, cuius auxilio victoria parta sit, scd tamen
hac ratione suae gloriae etiam homines student,
qni nihilominus Dei gloriae maximo studio ferri
videri volunt. Quemadmodum olim propheta con·
querebatur de iis qui Domini altare victimis one-
rabant, quasi omnia sua Deo accepta ferrent debe·
rique agnoscerent: sed interim sibi ipsis retique
suo sacrificabant, suaeque virtutis industriae ad·

scribebant, et apud vulgus praedicabant: Verum
quaecunque mens Saulis fuerit: Deus ladium
istum Goliathi sua providentia in usum avidis

reservari voluit.

IN 1. LlB. SAMUEL. CAP. XXI.

l

398

Caeterum mentio quaedam obiter interiicitur
Doegi, qui potentissimus pastorum Saul fuisse di·
citur. Sed in explicanda istius autoritate diutius
non immorabimur, si quidem non uno loco dici
omnia possunt: nibilominus obiter observandum,
quare potentissimus vel praecipuus inter pastores
dicatur, Nam insolens videri posset in aliquo
dignitatis gradu haberi vel opilionem vel bubul-
cum θ’), licet vel regis armenta vel greges pascat,
et reliquis inferioribus praefectus sit. Verum ob-
servanda est etiam temporum et regionum diver-
sitas, nam quod est in hac regione commune, in
illa non est. Et adhuc hodie multos proceres et
primarios viros videas, non solum amplissimos re-
ditus ex gregibus et· armentis habere, sed etiam
servorum copiam qui singuli suis gregibus et ar·
mentis praesint, adeo ut ipsorum facultates non in
auri aut argenti copia, sed in armentorum et gre-
gum abundantia consistat: quod quidem sane non
ubique laudabile est, sed multi vile et abiectum
vitae genus existimant· Idcirco dixi advertentiam esse
temporum et regionum diversitatem. Quemadmo-
dum et hodie reges suos etiam habere stabularios,
quorum officium est equos et mulos alere, ex qui·
bus maximum habent reditum. Eadem igitur ra-
tione hoc loco Doegi tanquam excellentis alicuius
et primariae autoritatis viri inter regis servos fit
mentio. Dicitur autem Doey ille fuisse in die illa
intus tabemaculo Domini: et videtur eo peculiari
quadam religione ductus venisse. Nam si ibi tan-
tum habitasse diceretur, aut casu aliquo in sanc-
tuario fuisse, non posset ad Dei cultum illa mansio
referri, sed ea praesentia de qua bic sermo iniici-
tur, ostendit eum religione adductum preces apud
Deum fudisse, et pietatem prae se tulisse quod in
locum eum secessisset, quem sibi Deus elegerat in
quo nomeu suum invocaretur: hodie vero mera
superstitio et idololatria habenda est si quis pecu·

Ι liarem aliquem reli ’iosum locum ad preces habet,

quemadmodum ho ie papistas videmus magnum
quendam cultum Dei in suis illis peregrinationibus
constituere, et ab omuibus criminibus absolutionem
imaginari, etiam si ex voto Iacobi vel Dominae Lau-
rentanae sacellum vel sacrum quod vocant sepul-
crum perlustrarint vel ludicris quibusdam caeremo-
niis, quas sibi finxerunt, Deum sibi devinxerint.
Sane quamdiu populum suum Deus sub legis figu-
ris et umbris gu ernavit, non fuerunt illa exer-
citia reprobanda. Quemadmodum et Davidem ipsum
in magnis suis eiulatibus de hoc uno queri vide-
mus, non licere sibi cum Domini grege convenire,
et laudes ipsius in fidelium coetu decantare, fidem·
que suam profiteri. Factum igitur istud Doegicuius
hic fit mentio per se quidem bonum et sanctum

 

⁸) Locum in ed. principe corruptum ea: coniect. restituimus.

