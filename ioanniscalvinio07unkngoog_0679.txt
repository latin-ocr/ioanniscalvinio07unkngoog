417

de servo sit dispositurus. Licet igitur sensibus
externis rationem non percipiat liberationis: firmum
tamen hoc retinet fundamentum Deum suo tempore
manum suam exsarturum, cuius providentia haec
omnia administrantur: ac licet multae revolutiones
et tempestates Dei decretum remorari videantur, et
tanta rerum omnium esse confusio ut coelum terrae
misceri videretur, tamen David hoo principio semper
nititur Deum facturum et non tantum in genere
dicit facturum sed nominatim inquit de me, quasi
fateretur se quidem miserum et abiectum in speeie
videri, sed non dubitare tamen quin Deus sui
misereatur: et quandoquidem non tantum sit ab
ipso creatus sed etiam rex populi designatus, non
fore Dei verbum inane neque mendax. En ut
David non tantum nititur generali illa Dei provi-
dentia, sed singulari ipsius promissione, quam sibi
sic applicat ut non dubitet quin sui Deus miserea-
tur et quod promiserat suo tempore tandem impleat.

Sequitur deinceps prophetam Goth venisse ad
Davidem, et admonuisse ne maneret in praesidia sed
proficisceretur in terram Iuda. En ravissimam
aliam Davidis tentationem: nam etsi eus singu·
larem de ipso curam habere se testatur, misso ad
ipsum propheta, qui haec mandata ad ipsum de-
ferret: quo nuncio David certior factus est Deum
non esse sui oblitum (neque enim David prophetam
Gath sine iussu Domini se ad hoc ingessisse existi-
mavit , sed eum ut verum Dei servum agnovit,
eiusque verbis fidem adhibuit: et ut videbimus sta-
tim obtemperavit)‚ nihilominus tamen difficile fuit
Davidi ex illa spelunca ad Domini mandatum ex-
cedere et Iudaeam venire. Nam quum David pe·
petuo agitaretur variis timoribus, et in speluncam
tanquam solum perfugium confugisset velut ab ho-
minum consortio exsulans, si Deus servare ipsum
volebat, cur spelunca illa. i iubebat, non mon·
strata 'tamen evadendi ex periculis ratione?
Egredi illum iubet ex spelunca, sed an aliquo tutat
exercitu? an aliquibus praesidiis illum instruit?
minime gentium: sed quadringentis illis de quibus
egimus stipatum iubet in Iudaeam proficisci. Quo
quum venirent, velut in leonum fauces pauculae
oves inciderunt. Nam quid ille cum exigua manu
et imbelli poterat adversus Saulis potentiam, qui
in regione dominabatur, et tam in Iudaea quam in
quavis alia parte 'regionis opprimere solo mandato
ipsum poterat? David quidem sane videbatur gra·-
tiam aliquam in Iudaea in qua natus erat apud
multos inire posse: verum conquerentem illum au-
dimus alio loco, se ab omnibus derelictum, et qui-
dem a proximis a quibus auxilium exspectabat, sive
crudelitate et inhumanitate ab eius auxilio deter-
riti sint. Deus itaque videbatur Davidem ex illa
spelunca educens, in qua veluti sepultus latebat, et
in apertum prodire iubens ut vitae consulat, furori

Gabini opera. Vol. XXX.

IN 1. LIB. SAMUEL. CAP. XXII.

418

et crudelitati Saulis exposuisse. Quae sane gra-
vissima ipsi fuit tentatio. Verumtamen non dubium
est quin David magnam consolationem ex prophe-
tae verbis acceperit, et magnopere sit confirmatus,
licet novis periculis exponeretur.

Ex hoc igitur loco doctrinam utilissimam et
valde necessariam colligamus, et in primis observe-
mus Deum nos verbo suo solantem non uno mo-
mento nos omnibus doloribus et tristitia levare,
neque nos velle tam delicatos esse ut nulla amplius
solicitudine, nulla tristitia, nullo metu exerceamur,
sed ideo solari verbo suo, ut certum testimonium
habeamus ipsum esse nobis patrem, et laborantes
oculis suis respicere. Quae doctrina si nostris ani·
mis adhaeserit, sufficeret ad omnes casus fortiter
ferendos. Sin vero non sufficiat inexcusabilem in-

titudinem nostram ostendemus. Quamobrem
iscamus tale solatium nostris doloribus quaerere
et in summa tristitia laetari, ut non appetamus ter-
renam aliquam beatitudinem, in qua nobis omnia ·
rideant, sed contenti simus Dei verbo, quod nos
iubet sperare, Deum invocantes nunquam deserendos,
Dei oculum super iustos esse. Quare quamcunque
conditionem Deus dederit, ea contenti simus. Ao
sane quod in sacris audimus, nos in Dei gratia
habere quidquid expeti potest, doctrinam continet .
quam per omnem vitam meditari nos oportet et in
usum revocare. N am ea est hominum perversitas
et malitia ut vitam tranquillam et quietam, laboris,
aerumnarum, morborum, aestus, frigoris expertem
et immunem, expetant, et ipsi Deo legem Mponere
cupiant. Atqui nos Deus vult totos a sua voluntate
pendere: et sic affici ut in mediis afflictionibus
gaudere non desinamus. Alia praeterea doctrina
ex hoo loco eruenda, Deum providentem nostris
necessitatibus, licet rationem sequatur nostris sen-
sibus minime convenientem, velle tamen et poscere
a nobis ut eius unius voluntati acquiescamus, quid
nobis expediat, novit: ac proinde cohibeamus oculos,
ne in ea quae non oportet intueamur, sed placide
nos Deo regendos permittamus. Confirmatur haec
doctrina Davidis exemplo, cuius obedientia est in·
signis. Nam alioqui blasphemis vocibus Deum of·
fendisset, si adversus prophetam obloqui et conten-
dere voluisset‚ quod illi tamen sensus ratio dictare
poterat. Nam excepisset: Quomodo me Deus iubet
speluncam istam egredi, in quo licet occultus et ab
hominum consortio veluti revulsus non possum
tamen Saulis erga me furorem et crudelitatem pla·
care? Quid ergo me misero futurum si hinc in
Iudaeam proficiscar nisi quod magis ac magis fu·
rorem ipsius contra me inflammabo, ouius regnum
invadere velle videbor? Non istud ego quaero,
tempus patienter exspecto quo me Deus in regni
possessionem mittat, imo paratus sum iure meo ce-
dere, ad ovium pascua redire. Non ducor hono-

