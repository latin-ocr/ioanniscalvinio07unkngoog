469

risse: sed animos Ziphaeis dedisse, ut vestigia Da-
vidis persequerentur, ut possit ipse tutius hominem
insequi et vestigia premere: ac praecepisse ut ad se
reverterentur, tum fore ut cum suis militibus deo
scenderet ad eos et Davidem apprehenderet. Hoc
vero consilio faciebat ut posset per otium exercitum
colligere, quare·non arbitrandum est illum procra-
stinasse‚ quem antea videmus furore et amentia
flagrasse: sed ipsius furori Deus moram iniecit, dum
consilio res suas promovere cogitavit, et ,incauta
ira Davidem opprimere, ne possit e suis manibus
elabi: et interea David tempus ad evadendum de
Ziphaeorum proditione admonitus habuit. Etsi vero
potuit nuntius ille humano consilio ad Davidem ve-
nire, tamen divina providentia Davidis miserente
missum persuasos esse nos oportet. Porro non legi-
mus hic summum sacerdotem quidquam ipsi respon-
disse, quandoquidem ad illum veluti fortuito nnn·
tius ille delatus est: veruntamen nihil obstat quomi-
nus arcana Dei providentia totum istud administarit.
Unde apparet re ipsa verum quod initio dixi, Deum
nimirum periculis omnibus nostris obviam ire sua
providentia: sine cuius ductu et auspiciis ne passum
quidem promovere possemus, et quae labantes et
incertos etiam sustinet ue plane corruamus. Sic ad·
monitum Davidem hic de Saulis adventu legimus,
ut sibi consulendi spatium habuerit. Hanc doctri·
nam serio meditemur, et agnoscamus nos quod na-
tura caeci simus a Deo regi oportere, quod non
possimus procul oculorum aciem extendere, nisi
oculos aperuerit. Et licet pericula satis cognoscamus
imminentia, rationem tamen illa fugiendi non ha-
beamus, nisi manum ipse porrigat, et viam aperiat.
Quare discamus in ipso conquiescere et sic ipsum
invocare in angustiis, ut sciamus nihilominus ipsum
preces nostras praevenire. neque exspectare donec
ad ipsum confugiamus. Nam saepe dum stertimus
pro nobis illum oportet vigilare.

Caeterum etsi Davidis salus desperata videbatur,
nihilominus tamen Deum invocavit, quemadmodum
ipsemet Ps. 34 quem de hac historia scripsit, satis
aperte testatur: ubi suas tentationes gravissimas
exprimit, quibus sic concussum se fatetur et metu
ac formidine suspensum et quid se misero futurum
esset ingnorantem, ut se tamen ad Deum confugisse
profiteatur. Hinc illae ipsius ad Dominum voces:
Domine serva me in nomine tuo, et in υίνιιιέε tua me
iudica. Quibus verbis primum sese totum Deo per-
mittit, quod de se et vita sua videretur actum esse.
Deinde nihilominus se non temere neque de nihilo
ad Deum confugere docet, quum sese offert ipsi
iudicandum, et petit ut secuudum suam integrita-
tem de causa sua Deus ferat seutentiam. Quod
dignum est observatione. Nam saepe multi sunt
satis audaces et impudentes ad Deum invocandum,
quos tamen si summo iure cnm ipsis Deus ageret,

IN I. LIB. SAMUEL. OAP. XXIII.

470

certum est mereri millies in abyssum divinorum
iudiciorum detrudi, quod falso nomine Deum in-
vocent. Davidem igitur observemus exauditionis
suae fundamentum ponere iustitiam suam et vitae
integritatem: quam ob causam indicari se a Deo
postulat: quasi diceret se non invocare in mala
causa Deum patronum, ut saepe multi Deum contra
ius omne et aequum favere sibi in mala causa
exoptant, et suis cupiditatibus et corruptionibus
subiici. Sed David se Deo examinandum proponit,
et rogat, ut causa cognita sententiam tanquam aequus
iudex ferat. Interea tamen Dei virtutem etiam im-
plorat. Satis enim norat oportere Deum ad nos
servandos virtutem suam exserere, licet in inte ritate
vitam degere studuerimus. Qua in re nos a eth-
nicis differre par est, ut licet causae nostrae boni-
tate et aequitate freti simus, et integritate conscien-
tiae, Deum tamen oportere sciamus manum suam
ad nos servandos exserere, sine qua nihil illa nobis
profuerint. Querelas deinde pluribus persequitur
eo psalmo David, inquiens adversus se peregrinos
insurrexisse, et crudeles ac barbaras gentes vitae
ipsius insidiatas fuisse. Quam pen-cyrini vocem qui-
dam sic accipiunt, ut a Davide Iudaeos velint de·
signari, et degeneres animos ipsis exprobrari, quod
ab Abrahami progenie defecerint. Quae loquendi
formula satis est in sacra scriptura frequens: natio
enim illa semper de stirpe sua gloriabatur, et avos
praedicabat: sed etiam saepe contra Deus illis-pri-
mam originem obiicit, et patrum corruptionem expro-
brat, et tanquam adulterinam gentem reiicit. Verum
duae illae voces quibus David utitur, simul iunctae,
potius indicant Ziphaeos cum Saule, et reliqua parte
populi, esse instar barbararum gentium adversus
vicinos insurgentium et crudeliter saevientium. Quod
longe durius est, quam si a remotis gentibus ista
fierent: siquidem vicini a vicinis, aut familiaritate
quadam iunctis, beneficia potius quam ab incognitis
et longe remotis exspectant. Sed quumtilla familia-
ritas in contrariam conditionem vertitur, et omni
posito pudore in vicinos saevitur, longe graviora
odia et facta crudeliora exercentur quam a remotio-
ribus nationibus, ut plane barbaros et furibundos
merito dixeris qui prius amici erant. Hoc igitur
sensu David gentes barbaras et crudeles se per·
sequi, tanquam peregrinum et ignotum aliquem,
etsi tamen sauguine iunctum conqueritur. Idcirco
igitur terribiles et crudeles vocat, causam suam Dei
iudicio subiiciens, et arbitrum causae Deum advo-
cans: et adversus illos auxilium implorat, et se in
precibus et supplicationibus ad Deum perseveratu-
rum profitetur. Quod insigne fuit ipsius fidei argu-
mentum. Facile enim est extra omnem ictuum
aleam de Dei potentia et bonitate loqui, et sacrae
scripturae locos commemorare, fidemque aliquam ·
imperterritam et invictam profiteri: sed quum pe-
300

