409

continuerunt. Qua in re graviter ab ipsis adversus
Deum et eius legem peccatum est. Quare quum
fugati caesique dicuutur Israelitae, quis miretur,
quum huius adversus Deum contumeliae rei essent
non tantum sacerdotes, sed etiam Israelitae, in bel-
lum tanquam bruta potius animalia quam Dei po-
pulus ruentes? Nam licet instructissima foret acies
ex disciplina militari, tamen Deo suam dignitatem
reddi oportebat, et gradum in exercitu supremum.
At dum oblivioni traditur, nonne in contemptum
venit, ac proinde tanti contemptus poenae ab ipsis
merito repetuntur, et impietas ipsorum castigatur:
quod posthabito divino auxilio tantum suis viri-
bus tr{buerint, ut profanorum instar in arma
ruerint

Deinceps dicuntur maiores natu conquesti, quare
Deus ipsos coram hostibus percussisset.- quae species
fuit obmurmurationis: nam, ut ante diximus, maxi-
mus divinae maiestatis in hoc populo contemptus.
Querelae itaque illae fuerunt, ut impiorum homi-
mum, qui parum aut nihil in Dei verbo profece-
runt, et qui ad levissimas afflictiones in Deum
blasphemas voces evomunt, et adversus eius maies-
tatem veluti dentibus frendent. Quare hacc ip-
sorum verba sic possunt explicari, quasi de Deo
conquerantur quod promissis non steterit, ac in
tutelam suam receptos adversus inimicos non pro·
texerit. Ita sibi Deum hypocritae devinctum vo·
lunt, et licet centies millies foedifragi, Deum nihi·
lominus promissis stare volunt. Sed quaeso, quam
tandem fracti foederis excusationem 1500 iu iudicium
ipsos vocante et de perfidia ipsorum conquerente
sunt allaturi? Tanta tamen vis est arrogantiae
in hypocritis, ut se a Deo castigari ferre non pos-
sint, sed interea dum sacrosancti et inviolabiles ha-
beri volunt, sibi omnem adversus Deum licentiam
permittant. Tandem etiam agnovisse videntur se
a Deo desertos, et procul ab ipsis eius abesse bo-
nitatem: ac proinde divinam istam castigationem
incipiunt agnoscere ob ipsius contemptum in se
immitti ab ipso, quod honore debito ipsum spolias-
sent. Sic solent istiusmodi homines Deo respon-
sare, et nunquam sponte se illi submittere nisi
magna vi ad modestiam et veram humilitatem adi-
gantur. Quamobrem, quicunque futurus sit eventus,
concludunt arcam adducendam in castra, Dei prae·
sentiae testimonium. Bonum sane consilium si
mens recta fuisset: sed in externo symbolo haerent,
quasi aliqua virtus illi inesset, quam in re ipsa
quaerere ipsos oportebat. Videbantur enim sibi
Deum hac arca cum lege clausum continere, ac
proinde ab ipso in castra advecto impetraturos, ut
adversus inimicos vim suam exsereret. At miseri
legem ipsius pedibus conculcabant, et cultum ipsius
susque deque vertebant flagitiis, scortationibus, hel-
luationibus, sanctuarium ipsius polluebant, denique

IN 1. LIB. SAMUEL. OAP. IV.

410

passim impietas regnabat. Quare quum ad Deum
confugiunt, annon aperte conspicuum est ab ipsis
illum haberi ludibrio? Neque enim rectam impe-
trandi divini auxilii viam sequuntur. Arcam ita·
que volunt in castra duci, ad cuius adventum ex-
sultant, et crebris vociferationibus laetitiam testan-
tur, ut coelum undique clamoribus impleatur, et
terra personet vocibus Israelitarum sibi victoriam
promittentium. Interea Philistaei terrentur initio,
ac sibi in memoriam vastatas regiones, et fusas
caesasque gentes potentissimas Dei manu et poten·
tia, ad Israelitarum in illas terras adventum, revo-
cant: itaque de victoria desperant. At non fuit
pavor iste diuturnus, nam paulatim receptis animis
sese ad praelium obfirmant, et quemcunque casum
experiri tentant, et cum ipsc Deo veluti despera-
bundi praelium committere deliberant.

Atque haec in praesentia nobis expendenda,
caedem et cladem Israelitarum in crastinum dila-
turi. In primis vero digua sunt observatione verba
illa: Et evenit sermo Samuelis universo Israeli, qui-
bus admonemur quotiescunque Deus immissis pla·
gis nos afflixerit, ad comminationes ipsius quae lege
comprehenduntur esse recurrendum, quod natura
stupidiores simus ad examinanda peccata nostra, et
ad ea damnanda, et ad poenitentiam faciendam
tardiores. Itaque Dei verbum adiri necesse est, et
ad plagas illas adiungi, ex quo discamus Deum
merito in uos animadvertere, ut serio de poeniten-
tia, et in meliorem mentem reditu cogitemus. Nam-
que sacra scriptura non tantum docet afflictiones
esse divinae vindictae et maledictionis testimonia,
sed ad ipsam scaturiginem deducit, ex qua divinae
illius irae adversus peccatores causam cognoscamus.
Quare si castigationes et poenas nobis a Deo im-
missas fructuosas esse cupimus, ad sacras scripturas
confugiendum sciamus, in quibus nos velut ad spe-
culum contemplemur, et peccata quibus iram iu
nos divinam concitavimus ad normam legis ipsius
expendamus. Nam alioqui sane futurum est, ut
fortuito contingere omnia nobis existimantes, nihil
Deus in nobis castigandis promoveat: quemadmodum
apud Isaiam prophetam conqueri Dominum vide-
mus, frustra percussum a se populum , quod ad
plagas occalluerit. Porro quum hic dicuutur Israe-
litae conquesti de sua clade, et mutuo rogitasse,
quare Dominus coram Philistaeis ipsos percussisset,
docemur mortales nunquam ad Deum assurgere,
quin maiore quadam vi protrahantur. Nam, ex-
empli causa, rebus prosperis Israelitae de Deo nun·
quam serio cogitarunt, neque sese mandatis ipsius
regendos permiserunt. Quemadmodum enim ebrio-
sus, vino sepultus per intemperantiam de crastino
non cogitat, bonum a malo non discernit, neque
cibum a potu: sic solent homiues rebus secundis
inebriari, ut Dei curam et venerationem omnem

