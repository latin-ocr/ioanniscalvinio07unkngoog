725

ipsius praecisum in triumphum per totam hostium
regionem summo cum ludibrio et- dedecore portari,
Sed inde docemur coram Deo nos deiicere et
humiliare: ut si nos in aliquam dignitatem evexerit,

in ipsius timore ambulemus, et quidquid ab ipso j
accepimus, totum ipsi dedicemus, consecremus et ς

permittamus: summopere caventes ne Saulem imi·
temur, invito Domino retinere volentes quod tantum
ad tempus largitus est. Quare enim obsecro Saul
Davidem tamdiu tanto odio est persequutus, nisi
quod serre non potuit Dei iudicium, cuius decreto
humiliari ipsum oportebat? Et tamen Deus non
exponebat eum hostium ludibrio, sed quietam ipsi
regni possessionem permittens, Davidem illi succes-
sorem designabat. Sed arroganter isti Dei decreto
resistit, et pertinaciter evertere nititur: quam ob
causam ipsum oportuit meritas suae contumaciae
poenas luere. Nos igitur hoc exemplo docti dis·
camus Deo permittere quod nobis largitus fuerit,
quotiescunque illud adimere nobis placuerit: ac si
in aliquam dignitatem nos evexerit, ne arrogantia
turgeamus: sed nostram potius conditionem et
naturae fragilitatem in memoriam revocemus: et
quotiescunque visum Deo fuerit nos deiicere ne
reluctemur. Caeterum hic tanquam in speculo
licet intueri divinam vindictam, superbos et arro-
gantes et adversus ipsum insurgentes deiicientem,
et ita domantem ut suo periculo discant humanam
excellentiam nihil esse coram Deo, qui potentissi-
mos quosque sic deiicit, et in tantam ignominiam
coniicit, ut melius cum ipsis actum videatur, si
nunquam nati essent. .

Et de Saulis filiorumque ipsius ex muro pen-
dentibus corporibus dictum esto: illud etiam expen-
damus, quod diserte exprimitur: Philistaeos iussisse
haec annuntiari in templo idolorum. Porro idola
ipsorum hic Astaroth nominantur, qua voce de-
signantur variae animalium figurae, puta ovium,
ursorum aut leonum: quas figuras ipsorum idola
habuisse est verisimile, prout sibi quaeque gens
fingebat ex arbitrio deos deorumque figuras, unde
aliae forma bovis, aliae forma canis aliae alia forma
deos colebant, quorum erat numerus infinitus: si-
quidem ubi semel homines ad idololatriam lapsi sunt,
nullus est superstit-ionum modus neque finis. Quanta
enim sit inter homines opinionum varietas, ipsa ex·
perientia plus sat-is ‘docet Et praeterea quanta in·
constantia in illis opinionibus est, ut singulis mo·
mentis varient. Quare quum tanta licentia deos
sibi fingere homines permittant, non mirum est si
numerus in immensum excrescat. Caeterum quanta
stupiditas fuit Deum sub forma vel ovis, vel canis
adorare. Nae horrendus ille fuit stupor, quo iusto
Dei iudicio homines sunt dementati. Ex quo enim
homines Deum non glorificaverunt ut maiestas
ipsius postulabat, oportuit illos in reprobum sensum

IN Ι. LIB. SAMUEL. CAP. XXXI.

726

coniici, ut ait Paulus, ut nullum amplius recti dis·
crimen haberent. Et de Astarothis ista sufficiuntne
quod ad nuncium attinet in templa idolorum missum,
ex eo apparet Philistaeos Deo Israelis debitum ho·
norem eripere voluisse et illudere ipsi, sua idola
magni prae illo facientes. Quid enim idolo tribui
potest quod non divinae maiestati detrahatur? Sed
in istis etiam aliquid amplius observandum, si·
quidem non tantum sua superstitione Philistaei
ut reliquae gentes tenebantur: sed etiam ipsum Is·
raelis Deum oderant, totamque iudaicam religionem
cultumque Dei lege praescriptum abominabantur.
Quare quum suis Astarotbis victoriam acceptam
ferunt, certum est ipsos de Deo Israelitarum trium-
phare velle: et eidem illudere, quasi populum
cuius clientelam susceperat. tueri ac protegere non
potuisset: ideoque frustra ipsum coli, frustra spem
in ipso collocari, frustra sese illi israelitas regendos
permittere, inanem esse pollicitationem illam patri·
bus ipsorum factam, inane foedus 'cum maioribus
initum. Atqui Deus ad tempus permisit arcam
suam, ut ante vidimus in Heli historia, venire in
hostium potestatem, et captivam abduci, quae tamen
ipsa prae se Dei nomen ferebat. Et usitatae sunt
scripturae istae phrases: Quum ante faeiem meam
comparebiti3‚ et, ecce Dominus ylariae venit, attollite
portas: quibus designatur arca illa, in qua Deus⁴
legis tabulas reponi iusserat. Quinam ergo Deus
sese veluti captivum permisit detineri? Sane pro·
pheta in Psalmis respondet, factum quia Deus
voluit, ut tollatur offendiculum: et doceretur po—
pulus non magis posse Deum contemni ab hostibus
captivum detinentibus, et eidem illudentibus, quam
quum corrumperetur profanareturque ipsius cultus
in Iudaea. 'l'unc enim, ut initio diximus, corrup·
tissimus erat in Iudaea cultus divinus: et Saulis
tempore duravit eadem corruptio, Deus igitur ipse
semper sui similis et inviolatus remansit: sed eam
confusionem voluit in populum immittere. ut veniret
ad peccatorum cognitionem, ct cogitaret Dei nomen
propter ipsorum peccata venisse in contemptum, et
blasphemis hostium vocibus lacerari, quae ipsis
imputari deberent. Quamobrem agnoscere faterique
culpam ipsos oportebat, quemadmodum prophetam
illud ipsum exprobrare videmus populo in babylonica
terra captivo, Dei nomen inter incredulos propter
ipsos blasphemari. Minime itaque dubium est,
quin ista divina permissione contigerint: ut qui falso
ipsius nomine gloriati fuerant, ipsi sese examini subii·
cerent, ad meliorem mentem venirent, veniamque
deprecarentur, ut misericordiam consequerentur.
Nos hinc discamus, quum improbi os aperiunt
ad detrahendum de Dei verbo, iudicio ipsius iusto
fieri, et vitiis nostris illud omne imputandum. Cer·
tum enim est Deum in nobis glorificatum iri, quum
officio nostro fungi conabimur, quum pure et sin·
46.

