25 IN 1. LIB. SAMUEL. CAP. XIII. 26

tam acri reprehensione Samuelis offensum, reces-
sisse. Sed cavendum ne illius imitemur festina·
tionem, multoque minus rebellionem et contumaciam,
in quam se praecipitem dedit. Nam horrenda dein-
ceps confusio in ipsius caput et posteros incidit.
Quare quotiescunque Deus acrius nos increpabit,
dociles mentes adferre discamus: nostro enim com·
modo fit, ut summo iure nobiscum Deus agat,
nempe ut absolvamur, et ne in ultimam illam con-
demnationem, omnibus contumacibus et in peccatis
sese obfirmantibus paratam incidamus.

Sequitur deinceps gravius poena quam Saulem
manere Samuel docet his verbis: Certe stabilivisset
Iehova regumn tuum apud Israslitas usque in sae-
culum, nunc autem reynum tuum non stabit.- quae-
sivit sibi lehova virum secundum unionum suum,
quem mondavit esse antecessorem in populo suo. Ita
Deus decrevit et ratum est Iehovae decretum.
Caeterum hic oritur non parva quaesti0, quomodo
dicat Samuel, Saulis regnum, si observasset quod
iussus fuerat, stabilitum iri in perpetuum: quan-
doquidem superius vidimus non fuisse a Domino
regnum istud approbatum, quod nullo iusto funda·
mento niteretur: et quod populus iugum sibi a
Domino impositum excutere voluisset. Praeterea,
quum Deus sibi semper similis sit et immutabilis,
non possunt hominum facta voluntatem illius et
decretum immutare. Oportebat autem sceptrum in
tribu Iuda erigi confirmarique: quemadmodum
multis ante saeculis sanctus spiritus per os Iacobi
praedixerat. Quinam igitur fieri posset, ιιι soep-
trum in familia et tribu Beniamini erigeretur sta·
bilireturque, quae nulllas promissiones acceperat:
et Deus propositum mutasse, et varius esse vide-
retur? Sane quum stare ista non possint, apparet
etiam regnum in familia et tribu Saulis constitui
et stabiliri non potuisse, neque in alia ulla tribu:
aut Dei veritatem destrui oportuisse, et in Deo in-
constantiam fuisse dici et mutabilitatem, quod nimis
absurdum foret, et sine blasphemia ne cogitari qui·
dem potest. Hic nodus ut expediatur, observandum
Deum non semper nobis-consilium suum arcanum
et incomprehensibile revelare: quod non sine causa
apud prophetam abyssus immensa dicitur: sed prop-
ter nostram infirmitatem et hebetudinem in causis
inferioribus retinere. Quoniam enim non possumus
ad consilium usque ipsius inenarrabile conscendere,
neque ipsius maiestatem ferre, Deus nostrae infir·
mitatis rationem habens, sese nobis accommodat,
et modum aliquem proponit, per quem voluntatem
suam nobis patefacit. Quare quum Deus alicui
minatur, ad poenitentiam istis comminationibus eum
vocat, et si convertatur a pristina vita et vitiis ad
meliorem frugem, se vicissim conversum iri dicit.
Sane Deus non mutatur, ut mutantur homines, ne·
que ab hominum poenitentia pendet, aut ex homi-

num factis consilium capit. Neque enim hominum
poenitentia potest quae futura sunt immutare: sunt
enim mobiles et inconstantes, et in horas mutantur,
quae varietas et mutabilitas in Deum cadere non
potest, cui omnia futura praesentia sunt: quare
poenitere illum non potest. Verum Deus ita lo·
quitur, nostrae infirmitatis respectu. Sic itaque
propheta Samuel increpat Saulem, quum dicit, sta·
biliturum fuisse Iehovam regnum ipsius apud Is-
raelitas, si Dei mandato fuisset obsequens: ut verum
id futurum fuerit, si Saul conditionem illam appo·
sitam observasset. Sed ista sunt sic expendenda,
ne Dei consilia et arcana incomprehensibilia curio-
sius scrutemur. Nam si Saul officium regis inof-
fenso pede facere perrexisset, Dei benedictionibus
cumulatus fuisset, et novis semper donis auctus:
sui enim similis semper est Deus. Sed etiam hic
observandum Deum, ut viam faciat arcano illi suo
aeterno et incomprehensibili decreto, saepe uti me-
diis causis inferioribus. Et ita factum ut Saul a
recta via aberrarit, ut Deus regnum Davidis in
tribu Iuda erigeret, et Davidem in illius posses-
sionem mitteret. Lapsus itaque Saulis fuit causa
media vel inlferior electionis Davidis. Ita D. Pau·
lus de Iudaeorum casu loquens ait illorum lapsum

et ruinam causam esse nostrae vitae et salutis. .

Quod enim a Deo alieni facti sunt, inde factum ut
Deo reconciliati fuerimus ad salutis promissionem
obtinendam. Verum si Iudaei perseverassent in
timore et lege Dei, non ideo tamen desiissemus
Deo coniungi cum ipsis: quemadmodum olim a
propheta dictum est, fore ut septem infideles ves·
tem fidelis nnius accipiant, dicantque: Eamus, as·
condamus in montem Domini. Sed quoniam sese
Iudaei privilegio illo indignos reddiderunt, quid
deinceps accidit? Provocarunt me, inquit Dominus,
suis rebellionibus et contumaciis, et vicissim e

illos provocabo. Populos enim suscitabo, qui fi ii
mei erunt. Sane antequam ad evangelii cognitionem
veniremus, eramus instar miserarum pecudum: et
in locum sancti illius seminis surrogati sumus:
quod sua culpa in maledictionem incidit. Ex qui·
bus apparet divina providentia res omnes ita dis·
poni, ut Dei consilium, non capiamus, quod captum
nostrum et intellectum superat, verumtamen ex
causis inferioribus apparet Deum efficere quae apud
se decrevit: et sic operari ut quod ore suo pronun-
ciavit semper impleat. Sic initio huius historiae
vidimus, Deum voluisse filios Eli occidere. Quid
ita vero? Nempe iam ante decreverat familiam
illam et stirpem delere: quare sic medias causas
ordinavit, ut illi perierint. Sic quum populo vo-
luit benedicere, viros suscitavit quos donis ad sus-
tinendas tanti muneris partes necessariis ornavit.
Contra vere, quum in populi peccata voluit animad-
vertere, et severius populum punire, malos duces

