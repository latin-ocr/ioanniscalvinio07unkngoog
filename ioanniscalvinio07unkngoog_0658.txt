399 HOMILIA LXXVIII. 400

fuit, quum dicitur Doeg in sanctuario, tanquam in
Dei praesentia, fuisse: sed ita solent hypocritae ri·
tibus externis summam devotionem et religionem
profiteri, Dei tamen gloriae in cordis penetralibus
parvum studiosi. Hoc nostris temporibus satis con-
spicuum est in multis primariis dignitatis et auto·
ritatis viris, qui missam unam aut alteram audire
quidem cupidissime se simulant, et tamen pravas
θυαε cupiditates animo volvunt et repetunt, quas
vel domi vel in cubiculis vel palatiis suis versare
animo per otium non potuissent, nisi sanctae missae
devotio mentes illorum sic retineret. Sic plerosque
alios videas in papatu suas illas precatiunculas,
quas Pater noster et Ave Maria vocant, ingemi-
nare, horas suas demurmurare et ab altari in aliud
altare decurrere, summam religionem prae se fe·
rentes. Sed quales obsecro sunt illorum ut pluri·
mum cogitationes? Alii· de usuris cogitant, alii
caedes meditantur, alii adulteriis uruntur, alii am·
bitione et caeteris huiusmodi vitiis animos suos ex-
plent. Denique quum Doegum in sanctuario fuisse
legimus, tanquam in imagine viva contemplamur
eos qui magnum quidem Dei zelum foris simulant,
et tamen intus turpissima flagitia nutriunt: Deum-
que irrident, nomenque ipsius sacrosanctum pro·
fanant. Et quidem ista Doegi simulatio procul a
vera pietate, divinique cultus reverentia abfuisse
videtur, quum Davidem ad Saulem falso detulit,
et sacerdotum, ut deinceps videbimus, causa caedis
fuit: quo crimine suit coram Deo et hominibus
magis detestandus.

Iam ad reliqua pergamus in hac historia prae·
cipue, nempe Davidem a Domini sanctuario fuisse
coactum ad Achis regem unum ex Philisthaeorum
satrapiis confugere² et illi se permittere. Nam
erant quinque Philisthaeorum principes, qui suas
provincias tanquam reges obtinebant. Hic autem
Achis dicitur dominatum obtinuisse Gethae. Hic
primum apparet quam gravem persequutionem Da·
vid passus sit, cui nullibi tutius fuit praesidium
quam apud hostes ecclesiae Dei capitalissimos.
Tunc enim temporis Israelitae continuis praeliis
adversus Philisthaeos, quemadmodum ante vidimus,
et deinceps visuri sumus, exercebantur: et David
quibusdam copiis iam per aliquod ,tempus prae·
fuerat, et prosperos successus adversus Philisthaeos
obtinuerat. Nam saepe Saul illum periculis obie-
cerat, et velut ad lanienam dimiserat: sed Deus

illi felicem ac facilem victoriam de hostibus summo

Saulis cum stomacho et indignatione concesserat,
ut non dubium sit quin maximum et capitalissimum
Philisthaeorum odium in se concitasset, et nomi·
natim egregio et memorabili illo facto quum Goli-
athum profligarat et interfecerat. Quare quum
Davidi nullus alius superesset salutis locus quam
in hostium capitalissimorum manus confugere,

signum est ipsum in maximis angustiis fuisse et
veluti deplorata salute, vitaque a filo pendente, non
potuisse nisi horrendam crudelitatem et saevitiam
Philisthaeorum in se exspectare. Ex quo apparet, 1
a Domino Davidis fidem et patientiam ad vivum
usquc fuisse exploratam. Quae doctrina hodie nobis
eo magis est necessaria, quo sumus delicatiores in Ι
iis ferendis calamitatibus, quas Deus immittit. Nam
vel minimo ictu percussi statim deiicimur, et si
Deus ictus ingeminarit nimium severe nobiscum
agi querimur: ac licet non palam et aperte in
querelas effundamur, nihilominus tamen intus do·
lorem coquimus et obmurmuramus: quandoquidem ι
igitur tam fragiles, tamque impatientes sumus ut
calamitatum et afflictionum explorationem ferre non
possimus, eo maiore cura et attentione quae ‹lc
Davide hic commemorantur animo nostro sunt cx·
pendenda. Nam hodie multi suam fortitudinem
praedicant, ‚et se mira quaedam passos pro Dei
cultu persuadent: sed quis se in tantam persequu-
tionis sacvitiam et furorem venisse iactabit pro re-
ligione christiana tuenda, ut coactus sit in hostium
manus se coniicere tanquam unicum vitae profu·
gium? Veluti si aper canes fugiens in venabulum
irruat: aut cervus a canibus sic urgeatur, ut metu
se det in puteum praecipitem: quod quum Davidi
contigisse videmus, discamus nos ad ea quae Deus
immiserit patienter ferenda componere. Ac si fone
sensus nostri tam debiles fuerint, ut nihil perficere
possimus: Deum ardentioribus votis sollicitemus,
ut vires ipse nobis sufficiat: quod potest, et re ip&
etiam facit: quod in Davide Dei servo tanquam iu
speculo nobis licet contemplari.

Caeterum tentatio illa gravior fuisset Davi·
demque gravius potuisset afficere, si verborum le-
nocinio et blanditiis fuisset ab hostibus delinitus:

 

 

nam fieri poterat ut Philisthaei Davidem trans-
fugam existimantes, et regem Saulem ipsi infensum
persequi ad poenas fugientem, eum cum gaudio ex·
ciperent, et blandis verbis incautum delinirent:
pulchre secum agi putantes, sibique gratulantes
talem tantumque virum ab Israelitis defecisse. At·
que ista sere sunt primariorum virorum artes, haee
studia, ut eos ad se pollicitationibus pelliciunt, quos
viros fortes fuisse, et multa pericula subiisoe et
egregie multa gessisse belli tempore viderint, nt
non amplius hostes fuisse meminerint. Sibi igitur
Achis adventum Davidis gratulari poterat, et vit·
tutis illius memor hostem oblivisci, et amicum ex
hoste facere conari, quandoquidem rebus angustis
ad se confugisset. Tantundem igitur de hostium
viribus detractum videbatur: ac proinde non illi
imputandum si pro patria et rege fortiter antea
sese gessisset: sed potius gratia et benevolentis
conciliandum. Atque istae potuerunt esse regi!
Achis ratiocinationes: quae si erga Davidem locum

