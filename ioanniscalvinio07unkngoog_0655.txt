393 IN Ι. LIB.

fecerit David, quando esuriit ipse ot qui cum eo
erant, quomodo intravit in domum Dei et panes
propositionis comedit, quos non licebat ei edere,
neque eis qui cum eo erant, nisi solis sacerdotibus‘f
In quo tamen a Deo non est reprehensus. Quin
et Dominus noster Iesus Christus summus· rerum
iudex et arbiter ore proprio Davidem absolvit. Ac
proinde quaestionem omnem hic tolli oportet de
qua ipsemet Dominus noster Iesus Christus, penes
quem summa autoritas est, sententiam tulit. Sed
age quo fundamento nitatur ipse Iesus Christus
eit-pendamus. Rationem enim addit, quia filius ho·
minis dominus est etiam sabbathi, quibus verbis
indicat sabbathum indictum fuisse ut hominibus
serviret, et idcirco fideles sabbathum observantes
tanquam Dei filios non in eam cogi servitutem
quin libertatem habeant faciendi id quod instituto
legislatoris non repugnet. Iam igitur expendamus
cur Dominus prohibuisset panes istos propositionis
comedi a vulgo, sed tantum a sacerdotibus, et qui-
dem velut a communi vita separatis, voluisset. Iam
ante finem legis istius ostendimus, panes nimirum
propositionis oblatos et in mensa sanctuarii repo-
sitos, ut huius mensae sanctae virtute et efficacia
reliquiae populi bibentis et edentis mensae veluti
Dei praesentis maiestate sanctificarentur. Porro si
panes illi propositionis qui tollebantur e sanctuario
omnibus sine discrimine in usum cessissent, ‘non
tali reverentia qua par erat mysterium illud Paulus
veneratus fuisset, et non cogitassent de Deo ιιι cibo
et potu glorificando. Ac proinde impura ipsorum
mensa fnisset, quam Deo dedicari oportebat, popu·
lusque paulatim in adulterinam religionem con-
versus nullo divinae legis studio fuisset affectus.
Factum autem istud Davidis divinae voluntati mi·
nime fuit contrarium. Quid ita? Nempe nolebat
ipsum Deum hac famis necessitate opprimi neque
ad caeremonialem illam legis observantiam sic illum
obligarat, ut non posset et non liceret ipsi in casu
necessitatis dex panibus illis edere. Nam exempli
gratia, si forte contigisset egenum aliquem et mise·
rum hominem sanctuarium praetereuntem animi
deliquium pati, quod sacerdos animadverteret, pro-
fecto apparet hominem illum licet non postulantem
neque loquentem, tanquam in articulo mortis con·
stitutum ab ipso sacerdote sustentandum fuisse et
non fuisse peccaturum adversus legislatoris inten-
tionem: quod non sint verba tantum legis atten-
denda, sed ipsius maxime substantia. Quandoqui-
dem igitur sacerdoti licuit de vita periclitantem
aliquem hoc pane sancto adiuvare et reficere, Da-
videm etiam sacerdos his panibus sublevans, non
peccavit adversus Dei mandatum. praesertim quum
illum existimarit publicae utilitatis causa in tan-
tum discrimen venisse, et tanta necessitate premi.
Atque haec sunt fundamenta facti illius Davidis,

SAMUEL. OAP. XXI.

394

quod speciale aliquod Dei privilegium ad actum
semel illi a Deo concessum propter legis trans-
gressionem minime dicendum est, sed divinum be·
neficium et liberalitas a legislatoris pura intentione
manans. Quum igitur Dominus noster Iesus Obri-
stus ait non licuisse Davidi de panibus illis edere,
non sic intelligendum quasi nefas esset aut omnino
prohibitum de illis edere. Notum est quidquid
Deus condemnat non posse unquam tanquam bo·
num probari. Ac licet contra homines sentiant
Dei tamen firmam ratamque semper esse senten·
tiam: quod i itur Dominus noster Iesus noster ait
non licuisse avidi edere de panibus illis, ex usu
communi loquutum eum esse sciamus. Quemad-
modum exempli gratia non licuit die sabbathi
carnes ad ignem aut panem coquere, neque rus
proficisci, neque ligna domi findere, quae omnia
lege prohibebantur ea tamen conditione nisi ne·
cessitate aliqua cogerentur. Itaque notandum est
hanc permissionem Davidi factam non fnisse contra

em speciale aliquod privilegium. Atque hoc est

dfii'genter observandum, quoniam ingeniosi sunt hac
in parte homines in quaerendis effugiis quibus hoc
vel 1'illud sibi licere persuadeant et nominatim sanc·
torum exemplis sua facta probare consueverunt.
Observandum igitur Davidem, licet usus sit panibus
propositionis, quos Deus solis sacerdotibus reservari
iusserat, n« ιι tamen divina sententia condemnatum,
quod legislatoris intentio esset legem vim suam
obtinere si nulla necessitas in contrarium traheret.
Hoc ita esse ex iis apparet quae ante diximus, cur
Deus vellet solos sacerdotes istis panibus vesci non
autem communes fleri. An enim misero homini

,fame pereunti non fuisset istis panibus succurren-

dum quod Deus solos sacerdotes illis vesci manda-
visset? Sane bene haec inter se conveniunt, sacer·
dotes solos vesci panibus propositionis iussos et
interim humanitati locum dari, ut in casu necessi-
tatis auxilium laborantibus afferretur. Idcirco etiam
Dominus noster Iesus Christus hanc sententiam
suo calculo confirmans: Oseae prophetae verbis
eandem ratam facit: Deum inquiens malle miseri-
cordiam quam sacrificium. Istorum igitur scriba·
rum et Pharisaeorum malitiam ac virus quum Dei
legem stultae suae opinioni subiicere conarentur,
redarguit quod Deus per Oseam declaravit se
malle misericordiam quam sacrificium. Procul
dubio, ut ante dixi, sacrificia per se nihil erant:
neque enim a Deo instituta, quod ipsis indigeret,
sed nt illis homines erudirentur. Quandoquidem
igitur sacrificia per se inutilia erant, expendenda
vox illa prophetae, Deum malle misericordiam
quam sacrificium. Nam hac voce misericordiae
propheta humanos omnes affectus et miserationes
comprehendit, quibus alii alios sese mutuo com-
plecti debent‚ et in rebus angustis et difficilibus

