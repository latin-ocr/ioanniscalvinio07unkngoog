503

HOMILIA LXXXVII.

17 ὕ) Quum autem complesset David ser-
mones huiuscemodi ad Saul, ‘S'auk¹ dioeit: Numquid
vox tua haec est mi fili David? et levavit Saul vocem
suam et flevit. 18. Et dizit ad David: Iustior tu es
mihi bona, quomodo tradiderit me Dominus in manum
tuam, et non occideris me. 20. Quis enim quum in-
venerit inimicum suum dimittet illum in via bom?
Sed Dominus reddat tibi vicissitudinem hanc pro eo
quod hodie operatus es iu me.

Hesterna concione audivimus ut Deus nobis
fraenum iniiciat ne iniuriis lacessiti passionibus
nostris vehementioribus abripiamur‚ et diximus
verum ad patientiam remedium esse ad Deum
assurgere, qui sibi hoc tanquam proprium tribuit
improbos homines, et iniuriosos in proximos ulcisci:
ac proinde cavendum esse docuimus, ne quod non
licet usurpemus, quandoquidem hoc esset in ipsius
Dei officium involare, et contra cognoscendum eo
magis patienter ferendas afflictiones, ct iniurias,
quo Deus saepius testatus est hoc sibi proprium
esse, ulcisci iniurias, et vigilare ipsum in nostram
salutem iustamque suorum salutem tueri. Et
idcirco D. Paulus, fideles ad patientiam cohortari
volens, non abs re istis verbis utitur: Non esse
locum dandum irae, quasi diceret, moderandos esse
affectus nostros, et fraenum iracundiae iniiciendum,
et ab omni vindicta abstinendum et Deo locum
dandum, qui si obsequentes ipsius mandatis fueri-
mus potest nos ab omnibus iniuriis tueri. Nam si
terreni iudices temere se ulcisci coram ipsis conan-
tes, aut coercent, quod temere alienum officium in-
vaserint, aut omnino deserunt, quid Deum facturum
existimamus ipsius officium involantibus. Ac sane
saepe re ipsa experimur de fidelibus improbos
triumphare, Deo permittente, cuius rei causam
investigamus quidem, et miramur quare Deus im-

robos tam patienter toleret et nobis auxilium
erre laborantibus differat. Sed non attendimus
nos impatientia nostra moram ipsi iniicere, et nimio
ardore, vindictae tempus opportunum non exspectare.
Quemadmodum enim David nos docet Deum iustitiam
suam adversus hostes qui ip'sum persequuti fuerant
patefacturum, quod in quiete et silentio divinum
auxilium expectavisset, sic etiam contra monet
nos impatientia nostra tempus opportunum vindic·
tae praeveniente3‚ accersere in nosipsos Dei iudicium
Deo nos deferente, et hostibus permittente ut miseris
insultent, et suis unguibus discerpant. Neque enim
digni sumus quibus Deus re ipsa curam quam de

 

¹⁸¹) Versus 14-16 iu editione principe uon transeat-ipa· suut.

HOMILIA LXXXVII. 504

nobis gerit testatam faciat, quandoquidem iustitiae
ipsius et ultioni locum non damus, sed volumus
quod ipse soli ‚sibi tribuit usurpare. Habet enim
in sua potestate occasiones et tempora quae nun·
quam elabi sinit, adeo quidem, ut quemadmodum
non festinat ad ultionem improborum, sic etiam nc
ad momentum quidem auxilium differt fidelibus
suis promissum et necessarium, quemadmodum per
prophetam ait se promissionibus suis locum daturum,
quas nihil possit retardare. Quanto igitur natura
procliviores sumus ad appetendam vindictam, quo
fit ut Deus a nobis recedat, cui aditum, ut ita
dicam, praeclusimus, eo diligentius meditanda cst
doctrina quae hic nobis proponitur, quandoquidem
scimus Deum fore iudicem, et de causis omnibus
cogniturum, nullamque iniquitatem impunitam iore,
miserorumque afflictorum ipsum miserturum esse,
certo statuamus non esse movendas manus, uon
stringendum gladium, non petendum hostem sine
iussu divino,

Caeterum ista dicta sunto de privata iniuriarum
ultione, nam alia magistratuum ratio est, quos Deus
gladio armavit, ac proinde quibus licet in scelera
et flagitia gladio animadvertere, immo qui ni id
fecerint rationem coram Deo reddituri sunt. Atque
hoc ipsum docet Salomo quum ait, eum qui parcit
scelerato non minus reum esse coram Deo, quam
qui scelus admisit, quod intelligendum est de iis
quibus hoc munus a Deo demandatum est. Nam
si quis privatus iniuriam aut damnum ab alio
passus est, patienter ferre iubetur, vitamque in
silentio possidere, et bonum pro malo rependere:
Deumque iudicem et protectorem exspectare. Idcirco
etiam David proverbium antiquum usurpavit ut
vidimus, ab impiis impietatem egredi, ac proinde
manum suam non fore adversus Saulem. Quibus
verbis David testari voluit se non talem esse qualem
aulici ipsum calumniabantur. Nam quomodo mali
a bonis discernentur nisi operibus? Nam ex fructi·
bus arbor dignoscitur, ut dicit Dominus Iesus
Christus Matth. 7. Solus enim Deus hominum
corda scrutatur: quo non possunt hominum oculi
penetrare, sed ex vita et moribus iudicium dc
singulis ferunt. Si quis igitur Dei timorem habet
re ipsa et operibus suis demonstrat, quemadmodum
bonam arborem dicimus quae bonum fructum pro·
fert. Contra vero si quis ad malum proclivis cst.
eum nostra sententia tanquam improbum et inimi·
cum condemnamus: quod se talem suis operibus
declararit. Sic in praesentia David suam innocen·
tiam ex facto suo comprobat, neque enim dubium
est quin si improbus fuisset Sauli, qui in manus
ipsius inciderat, vitam sine ulla difficultate, et sine
ullo periculo sustulisset. Satis igitur apparet qm?
animo fuerit erga Saulem affectus, quum velun
vinctis manibus regem, et dominum suum offendero

 

