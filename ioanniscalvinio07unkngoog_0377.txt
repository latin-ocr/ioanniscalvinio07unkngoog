649

genter efferentibus, et nibil uisi sanguinem spiran-
tibus, ad Deum assurgere, scientes illos a Deo
impelli, ut iniquitatem suam ad maturitatem per-
ducant: ut quum ad cumulum pervenerint cum
maiore impetu deturbantur, et in extremum exitium
praecipites dentur. Quin etiam arcanam Dei pro-
videntiam hic admiremur, permittentis ut impii sic
excaecentur, ut spiritu furoris impulsi, ,ipsi sese
in laqueos exitii sni ‘ induant. Equidem fateor
diabolum in illis agere, et ad haee flagitia sollici-
tare: sed tamen ista omnia divini numinis iusto
iudicio, licet nobis incomprehensibili, tamen certis·
simo regi et administrari nobis esse persuasum
oportet. Quare quum impios et flagitiosos homines
videmus adeo efferri, ut nihil nisi minas intentent,
et ferro ac flammis omnia vastaturi videantur, sci-
amus eos a diabolo impelli et incitari: sed tanquam
divinorum indiciorum administro, quod a Deo vin-
ciatur ut nihil sine suo permissu possit promovere.
Hinc illae in sacris seripturis usitatae phrases,
Deum hostes inebriare, spiritu vertiyim’e parentem,
calicem furoris eis propinare, quem ad faeces usqae
ebibant, adeo ut furiosorum instar temere quidvis
aggrediantur, et quemvis adoriantur. Nos igitur
haec non ignorantes discamus Deum invocare
tanto maiore constantia et confidentia, quo magis
hostes furere videbimus, et instar ferarum quaevis
claustra et repagula confringere: atque tempus
confusionis et exitii ipsorum eo propius esse scia·
mus quo maiore furore aestuabunt. Atque dignum
est istud diligenti observatione. Nam incredulis
suam rabiem despumantibus, adeo plerumque per·
cellimur ut de nobie actum videatur, et tanta praeoc-
cupemur desperatione, ut divinarum promissionum
gustum nullum habeamus, nullamque consolationem
admittamus: nempe, quod innatum vitium nobis
foveamus. Sed contra sciendum est furentibus in
hunc modum improbis, non procul esse divinam
vindictam, quae vel invitos coerceat: vel ipso teste
Salomone, quum ait eum qui altam facit domum
suam ruinae suae proximum esse. Qua similitudine
et loquutione metaphorica ostendit eos qui domorum
suarum atria et porticus ampliant, ut regiis illas
aedibus adaequent, et mirum in modum ranarum
instar inflantur, perinde facere, ac si cuniculis actis
domos suas deturbarent. Haec nos animis nostris
penitius infigamus, et Ezechiae exemplo discamus,
furentes et ferocientes hostes a Deo ipso impelli,
nt se ipsos in exitium dent praecipites, et magis
accelerent. Nam Ezechiam videmus quum Rab-
sakes tot contumeliis et conviciis divinam maie-
statem laesisset, inde occasionem accipere Deum
cum maiore fidncia invocandi: Tu Domine, inquit,
has ornnes ipse novisti contumelias. Quare agite,
quotiescunque immanem hostium adversum nos
ferociam augeri conspexerimus, in Dei conspectum

IN Ι. LIB. SAMUEL. OAP. XI.

650

illam venire sciamus, ac iniurias et contumelias
omnes, atque adeo crudelitatis omne genus in ipsius
veluti commentarios referri, ac sententiam adversus
illes parari, quamdin sues triumphos egunt: ac
maiorem illis imminere confusionem, quo maiore
cum lieentia et crudelitate adversum nos grassati
fuerint. Verum in usum referendae suut prae·-
clarae in sacris seripturis admonitiones de pauentia
in adversis servanda, ut animas nostras per patien-
tiam et silentium possideamus: donec liberationis
nostrae constitutum a Domino tempus advenerit.
In hoc igitur intueri nos oportet, et certo per-
suasos Deum non esse nostri oblitum, et ne ferre
quidem inultam posse tantam hostium rabiem, et
immanitatem cum suorum summo dedecore con·
iunctam, ipsum invocas indesinenter, et dum cly-
peo suo tectos in libertatem asserat patienter ex·
spectare. Necesse enim est impleri quod sacra
scri tura docet, Deum cados amrbarum humatam,
et cautos ac superbos deturbare, et in summam confu-
sionem praecipites dare. Et de istis hactenus.
Deinceps sequitur, incolas Iabes Galaad septem
dierum inducias petiisse, donec mitterent nuntios
ad universos terminos Israel, auxilium a fratribus
petituri: atque illis ut petierant a N abaco fuisse
concessas. Hinc apparet Dei providentia, qui corda
improborum hominum ita possidet, ιιι inclinat ea
quoeunque voluerit, sicut divisiones aquarum, ιιι
loquitur Salomon in Proverbiis. Namque N abasum
antea vidimus miris modis ferocientem: et licet in·
colae labes sese illi dedere parati essent, nihil nisi
sanguinem sine clementia, sine ulla misericordia
spirantem: iam vere permittere illum videmus istis
incolis ut in universos Israelis terminos auxilium
a fratribus petituri nuntios dimittant. Quae duo
primo adspectu sunt multum inter se contraria, ut
necesse eit Dei manum hie operatam agnoscere.
Nam certum est si iste tam impetuose quam coe-
perat perrexisset, fore ut obsidione pressos, castris

,ad muros positis, et fame enectos, vel sibi ipsis

violentas manus inferre, vel ultro sese in potestatem
cruenti hostis instar pecudum laniandos tradere
cogeret. Itaque videbatur facile illos iu suam potes·
tatem redacturus: sed tamen permittit illis ut
nuntios dimittant ad fratres subsidium petituros:
quare facile colligimus ex tanta varietate Deum
illius animum inflexisse, adeo ut sponte concesserit,
quod nunquam fuisset alias facturus. Hinc utilissima
nobis eruenda doctrina est, nempe Deum licet ad
tempus hostibus nostris habenas laxet, ut ferarum
instar ferociant, et nihil nisi caedes et sanguinem
spirent, tamen momento illorum animos immutare
posse. Exempli gratia, consideremus quae de Ae-
gyptiis sacra monumenta testantur. Nam quis eos
impulit ut vasa aurea et argentea Israelitis pe-
tentibus concederent, quos antea laniatos voluerant,

