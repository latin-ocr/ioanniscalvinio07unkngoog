663

quem in fidelibus requiri dicimus Deum oportet non
ad tempus aliquod tautum operari, quum ad unici
filii sui obedientiam nos vult adducere, sed vivas
et altas radices in nostris cordibus efficere. Deinde
non ille timor gratus Deo est, quo nihil nisi ser-
viliter coacti facimus, sed quo sponte ipsius potestati
subiici cupimus: ut cultus ipsius una sit et sola
nostra delectatio, una felicitas, summum denique
nostrum bonum Deo placere, nosque Domino nostro
Iesu Christo conformare. Nam et in evangelio
Deum videmus non se nobis spectandum in illa
sua incomprehensibili maiestate, sed in benignoet
clementi patris nomine proponere. Et Dominus
noster Iesus Christus blande nos ad se his vocibus
invitat: Tollite iuyum meum super vos, et discite a
me quod mitis sim et humilis corde.- et invenietis
requiem animabus vestris. Iuyum enim meum facile
est, et onus meum leve est. Denique videmus Domi-
num nostrum nos velut humeris suis impositos ad
se pertrahere, et proposita Dei patris gratia et
benevolentia pellicere, et ad omnium suorum bono-
rum participationem invitare. Idcirco timor ille
quo adducimur ad evangelicam doctrinam amplexan-
dam, non est simplex quidam metus aut pavor,
quoniam alioquin nihil nisi coacti et metu perculsi
faceremus, sed reverentia divini numinis, qua cog-
nita illius in nos singulari benevolentia et amore
sponte ipsi subiicimur, et in eius obsequium duci-
mur. Et de isto timore hactenus.

Sequitur deinceps: Saulem lustrato exercitu,
et tantis copiis recensitis nuncios ad Iabenses remi-
sisse, perlaturos ut in crastinum auxilium exspec-
tarent adversus inimicos. Ac rursum haec temporis
circumstantia multum facit ad divinum opus hic
agnoscendum. Nam terra israelitica satis longe
lateque patebat, et tunc temporis non habebant
Israelitae celeres equos, quibus in varias partes
missis negotium urgeretur: sed per edites a Saule
hinc inde dimissos cis et trans Ior anem per uni-
versum Israelem res tota peragitur. Itaque tam
exiguo temporis momento potuisse tantam multitu-
dinem ter centum mille hominum armari, vix erat
credibile, etiamsi paratissimas munitiones et pro-
visiones fuisse dixerimus: ut necesse sit divinum
opus et miraculum hic agnosci. Neque vero impii
homines aut maligni occasionem habent quae hic
dicuntur in dubium vocandi: solent enim Dei con-
temptores ut sacrae scripturae fidem et autoritatem
elevent, haec esse impossibilia dicere. Quid ita
vero? Nempe quod ex suo sensu Dei opera metian-
tur. An vero decet homines ad suum captum et
ingenii mensuram opera Dei exigere? Equidem,
fateor, Deus ordinariorum suorum operum cogni-
tionem aliquam nobis concedit, et eorum aliquam
habemus apprehensionem. Sed saepe omnem nos-
trum intellectum et rationem superat ac pruden-

HOMILIA XXXVIII.

664

tiam, ut in omnibus miraculis est manifestum, in
quibus eius admiranda virtus est adoranda3 et hic
illi honor deferendus, ut illam incomprehensibilem
esse fateamur. Neque enim unquam ea qua par
est reverentia eius miracula suscipiemus, nisi prius
nostram inscitiam et caecitatem agnoverimus. Nam
si in Dei opera vellemus ex sensibus nostris inqui·
rere, et in hoc nominatim sactum, de quo loquimur,
certum est fore ut opera divina, quantum in nobis
esset, vilescerent et deprimerentur. Quare disca-
mus sensus nostros supra mundum attollere, et in
admirationem rapi, si divinam virtutem quam ipse
in miraculis patefacit, ut decet, adorare et venerari
volumus. Haec igitur sunt hoc loco observanda,
quum videmus ante diem septimum, quae dicta
dies ab hostibus erat, Saulem tantas copias, ter
centum triginta mille nimirum homines, co ' ,
lustrasse, Iordanem transvexisse et Iabensibus ob-
sessis et satis procul remotis suppetias tulisse.
Quae quum praeter hominum opinionem tam ce·
leriter confecta sint, satis est conspicuum admi·
randum Dei opus hic esse a nobis adorandum.
Quemadmodum David in Psalmis Dei potentiam
qua regimur eam esse docet, quae inspicientibus
horrorem et· stuporem afferre debeat. Caeterum
hinc observandum Dei potentiam non contineri et
finiri usitatis ullis mediis et rationibus: sed mo·
mento Deum suum opus erficere, prout ipsi visum
fuerit3 adeo ut somnia vi eantur nobis potius quam
res gesta, ut Psalmus docet. Et singulari hoc
dignum est observatione. Nam etsi sacrae literae
passim docent Deum nunquam nobis defuturum,
nostramque in illo salutem esse repositam, ac satis
potentem esse manum ipsius ad nos millies in
singulos dies e periculo mortis eruendos: tamen
vix quiescimus, nisi hinc inde media quibus nostram
salutem sit impleturus quaesiverimus, et in oculos
nostros incurrerint. Quoniam igitur Dei potentiam
finire et circumscribere plerumque conamur mediis
in nostros sensus incurrentibus, eo magis caven·
dum, ne Deo nos insolitis mediis ex periculis
eruente inquiramus, quomodo istud fiat: sed eius
virtutem et potentiam infinitam esse sciamus: et
quidem non ad unum quodpiam opus illam restrin-
gamus, sed in rebus omnibus quascunque mente
concipimus eandem intueamur. Quamobrem quum
sacrae scripturae passim nos doceant, Deum in
servanda sua ecclesia rationem longe ab omnium
sensu remotam sequi, spem omnem in eo ponamus,
et ipsi placide acquiescamus: , ut quotiescunque ea
ingruerint pericula, quae ultimum exitium mina-
buntur, ad Deum confugientes, eumque supplicibus
precibus sollicitantes, sciamus posse nos ex peri-
culis admirandis, id est incognitis nobis modis et
rationibus, quas ipsi hostes ne cogitare quidem aut
imaginari queant, eripere.

 

